---
layout: article_no_sponsor
title: Il regolamento del cronometro a squadre - El Diablo Cycling Festival 2021
permalink: /regolamento_cronometro_a_squadre/
logo: logo_gfpse
---

# Cronometro a squadre Claudio Chiappucci - Città di Porto Sant’Elpidio

La cronometro si svolge su tutto il  lungomare di Porto Sant’Elpidio per Km 12,800

Partecipanti:

Amatori - ore 18.00
Under 23 - ore 17.00
Juniores - ore 16.00
Allievi - ore 15.00
Esordienti - ore 14.00

Per queste categorie la partecipazione è a coppie, il tempo verrà preso sul secondo.

Per quanto riguarda gli Amatori la cronometro è a Squadre secondo il seguente regolamento.

## Iscrizioni

Le iscrizioni sono possibili al seguente link: [https://www.endu.net/it/events/cronometro-a-squadre-porto-santelpidio/entry](https://www.endu.net/it/events/cronometro-a-squadre-porto-santelpidio/entry)
## Il regolamento

Il costo dell’iscrizione per la Cronometro a Squadre, fino al 30 Aprile è di € 130,00, successivamente fino al giorno 06 Maggio è di € 200,00.

La Cronometro a Squadre Claudio Chiappucci - Città di Porto Sant’Elpidio partecipa alla combinata “Gran Prix Coste Fermane” (Per il regolamento della combinata cliccare su: Gran Prix Coste Fermane) con assegnazione di un mega premio al vincitore della combinata.

La Cronometro a squadre Claudio Chiappucci - Città di Porto Sant’Elpidio è aperta a tutti i tesserati F.C.I. e Enti di Promozione Sportiva che hanno sottoscritto la convenzione con la F.C.I. per l’anno 2021, in possesso di idoneità medico sportiva per la pratica del ciclismo agonistico ed ai ciclo amatori stranieri in possesso di licenza UCI valida per l’anno in corso, rilasciata dalla propria Federazione Ciclistica Nazionale, e previa presentazione della certificazione etica in lingua inglese e certificato di idoneità redatto secondo il modello E. I soggetti stranieri che non siano in possesso della licenza UCI, dovranno presentare, prima della partenza della gara, un certificato medico che attesti lo stato di idoneità alla partecipazione ad una manifestazione sportiva ciclistica agonistica. Tale certificato deve non essere antecedente di oltre un anno rispetto alla data di iscrizione alla manifestazione.

Il Comitato Organizzatore potrà in ogni momento ed a suo insindacabile giudizio decidere se accettare o meno l’iscrizione oppure escludere un iscritto dalla manifestazione, qualora arrecasse danno alla immagine della stessa.

Sottoscrivendo il modulo di iscrizione si dichiara di essere in possesso di regolare tessera  valida per l’anno 2021 e:

* di avere preso visione del regolamento e di accettarlo integralmente;

* di avere i requisiti regolamentari e di conoscere le caratteristiche della manifestazione;

* di essere in condizioni psicofisiche adeguate alla partecipazione e in regola con il certificato medico all’attività sportiva agonistica;

* di voler adeguarsi al regolamento, alle indicazioni della Direzione di gara e del personale addetto all’organizzazione;

* di consentire l’utilizzo dei propri dati da parte dei soggetti coinvolti nell’organizzazione della manifestazione nel rispetto del d. lgs 196/03;

* di consentire l’utilizzo di fotografie, immagini filmate, registrazioni, derivanti dalla propria partecipazione alla manifestazione per ogni legittimo scopo, anche pubblicitario;

* di rinunciare a qualsiasi azione di responsabilità o rivalsa nei confronti della società organizzatrice, dei partner o fornitori di quest’ultima, del personale addetto a qualsiasi titolo all’organizzazione, degli sponsor e dei patrocinatori, derivante dalla propria partecipazione alla manifestazione e ai suoi eventi collaterali. Così dicasi per coloro che effettuano l’iscrizione individuale sia a mezzo modulo, on-line, lettera, fax o tramite iscrizione collettiva di squadra.

## 1. Ritrovo e Partenza

Ritrovo presso Lungomare Sud di Porto Sant’Elpidio Venerdì 07 Maggio 2021 alle ore 17.00

Partenza prima squadra alle ore 18.00

## 2. Quota di partecipazione

L’iscrizione è a Pagamento. Il costo dell’iscrizione fino al 30 Aprile 2021 è di € 130,00, successivamente fino al giorno 20 Maggio 2021 € 200,00.

Le iscrizioni comprendono: assistenza meccanica, medico-sanitario, radio soccorso, ristori e docce.
Per tutti gli iscritti attivo il servizio docce presso Palestra comunale via Pesaro, chiaramente segnalato con frecce.

Non saranno accettate sostituzioni il giorno della gara.

In caso di mancata partecipazione la quota d’iscrizione versata non sarà restituita. In caso di annullamento della manifestazione causa forze maggiori la quota di partecipazione non verrà restituita. Sarà tenuta per eventuale nuova manifestazione.

## 3. Apertura e Chiusura iscrizioni

Le iscrizioni on line si aprono il 10 Febbraio 2021 e chiuderanno Giovedì 20 Maggio 2021 alle ore
12.00.

## 4. Composizione squadre

* Le squadre potranno essere così formate: maschili, femminili e miste.

* Ogni squadra dovrà essere composta da un minimo di tre a un massimo di cinque atleti.

* Le squadre miste M/F possono avere una o più donne solo nei team da 4 o 5 elementi Il tempo sarà preso all’arrivo del terzo componente, nelle miste M/F la donna deve essere nei primi tre arrivati).

* Possono partecipare anche squadre con atleti di team diversi, appositamente formate per l’occasione. In tal caso è necessario indicare un nome di identificazione, per la squadra.

## 5. Categorie

* Le classifiche di categoria saranno stabilite secondo le seguenti fasce di età derivanti dalla somma delle età dei componenti(in base all'anno di nascita):

* Fascia A: somma di età dei componenti fino a 150anni (in base all'anno di nascita); appartenenti alla stessa Società o società diverse e/o ente diverso

* Fascia B: somma di età dei componenti da 151 anni a 250 anni; appartenenti alla stessa Società o società diverse e/o ente diverso.

* Fascia C: somma di età dei componenti da 251 anni a 300 anni; appartenenti alla stessa Società o società diverse e/o ente diverso

* Fascia D: somma di età dei componenti da 301 anni in su appartenenti alla stessa Società o società diverse e/o ente diverso

* Fascia Mista M/F appartenenti alla stessa Società o società diverse e/o ente diverso

* Fascia Rosa: Unica femminile: appartenenti alla stessa Società o società diverse e/o ente diverso.

## 6. Sostituzioni

Ogni squadra iscritta avrà la facoltà di effettuare 2 sostituzioni per ogni formazione, il giorno antecedente la gara. Non saranno accettate sostituzioni il giorno della gara.

## 7. Regolamento tecnico e di comportamento

* I concorrenti dovranno raggiungere il luogo di partenza almeno 10 minuti prima dell’orario previsto sull’ordine di Partenza, eseguire le indicazioni degli organizzatori per schierarsi sullo scivolo di partenza.

* E’ assolutamente vietato allenarsi sul percorso dopo la partenza della prima squadra (alle ore 18,00).

* Le squadre che verranno individuate sul percorso dopo tale orario in allenamento saranno penalizzate.

* I ciclisti che, pur non essendo iscritti si immetteranno sulla sede stradale del percorso di gara e ostacoleranno gli atleti, lo faranno a proprio rischio e pericolo e saranno denunciati dall'Organizzazione, in caso di sinistro.

* La squadra che si presenta in ritardo rispetto l’ora sorteggiata, si terrà conto nello stabilire il tempo impiegato, unicamente dell’ora stabilita del sorteggio.Tutti i concorrenti per essere classificati devono obbligatoriamente essere in possesso del Chip.
* E’ vietato alla squadra mettersi sulla scia di un‘altra squadra, da cui devono intercorrere almeno Quindici (15) metri.

* Il sorpasso va effettuato sul lato opposto alla maggiore distanza possibile, senza invadere la corsia opposta.

* L’aiuto fra corridori è vietato.

* Il tempo finale sarà rilevato quando il terzo concorrente, transiterà sul tappeto posizionato sotto lo striscione di arrivo.

* Il quarto e il quinto concorrente dovrà raggiungere l’arrivo entro i 10 minuti dal primo, per far sì che il tempo sia valido.

* E’ vietato ad un concorrente ritirato aiutare la propria squadra con un successivo inserimento in gara: se ciò avvenisse dovrà essere espulso insieme all’intera squadra con esclusione dall’ordine di arrivo.

## 8. Controlli e Cronometraggio

Il servizio di cronometraggio sarà fornito da Krono Service per informazioni o chiarimenti riguardo l’utilizzo del Chip consultare il sito [www.kronoservice.com](https://www.kronoservice.com).

## 9. Chilometri totali percorso

La cronometro a squadre Claudio Chiappucci misura KM 14,00.

## 10. Assicurazione

La manifestazione è assicurata dalla FCI (solo iscritti).

I ciclisti non iscritti non devono inserirsi nel gruppo pena l’espulsione ed in caso di incidente denunciati a norma di legge.

## 11. Manifestazione ciclistica

Vettura con scritta "Inizio gara ciclistica", vettura con scritta "Fine gara ciclistica".

I ciclisti che vengono superati dal mezzo "Fine Gara Ciclistica" devono rigorosamente rispettare il Codice della Strada.

## 12. Norme

Per quanto non contemplato nel presente regolamento vige il regolamento e le norme generali della F.C.I. L’A.S.D. Gruppo Ciclistico Tutti Campioni come società titolare della Granfondo Città di Porto Sant'Elpidio declina ogni responsabilità per sé, per il comitato organizzatore, per La Gio.Ca communications srl acquirente dei diritti organizzativi e per i propri collaboratori, per incidenti o danni a persone o cose, che dovessero verificarsi prima, durante e dopo la manifestazione o per effetto della stessa. Tutti i concorrenti devono obbligatoriamente osservare le norme stabilite dal Codice della Strada, dal Comitato Tecnico Scientifico e dei DPCM del Presidente del Consiglio Giuseppe Conte. Le strade sono aperte al traffico. I ciclisti che si inseriscono al seguito della manifestazione non regolarmente iscritti, prima del passaggio dell’auto di fine manifestazione ciclistica, saranno segnalati all’autorità competente che attuerà le relative azioni.

## 13. Giuria

La Giuria è composta dai giudici nominati dalla FCI e da giudici nominati dalla società organizzatrice. Il partecipante sorpreso a farsi trainare, abbreviare il percorso, ricevere assistenza da mezzi non autorizzati, ed ancor più a tenere comportamenti antisportivi, incivili o anti ecologici, oltre ad incorrere nelle sanzioni previste dalla legge e dai regolamenti sportivi, non sarà ammesso alle successive edizioni.

## 14. Reclami

Eventuali reclami dovranno essere inoltrati esclusivamente alla Giuria nei modi e nei termini previsti dal regolamento della FCI e accompagnati dal prescritto deposito.

## 15. Variazioni

La direzione si riserva di modificare il regolamento o il percorso a suo insindacabile giudizio per ragioni giustificate da una miglior organizzazione.

## 16. Dichiarazione

Dichiaro di aver letto il regolamento e di aver compiuto 18 anni entro il giorno della manifestazione. Di sapere che partecipare a eventi sportivi in generale è potenzialmente un’attività a rischio. Dichiaro di essere fisicamente sano, di essermi preparato adeguatamente per questa competizione ciclistica e che l’idoneità alla partecipazione è stata accertata da un medico. Mi iscrivo volontariamente e mi assumo tutti i rischi derivanti dalla mia partecipazione all’ evento: cadute, contatti con veicoli, con altri partecipanti, spettatori o altro; qualsiasi condizione di tempo, traffico e condizioni delle strade, ogni tipo di rischio è stato da me valutato. Essendo a conoscenza di quanto sopra, considero l’accettazione dell’iscrizione, per mio conto e nell’interesse di nessun altro; sollevo e libero la società organizzatrice, il comitato organizzatore, gli enti promotori, qualsiasi ente o società che abbia collaborato con l’organizzazione, i collaboratori, e tutto il personale di servizio sui percorsi, di tutti i presenti e futuri reclami o responsabilità di ogni tipo, conosciuti o sconosciuti, derivanti dalla mia partecipazione. Sono a conoscenza di tenere indenne la società organizzatrice da eventuali danni eccedenti i massimali previsti dalle condizioni dell’assicurazione di Responsabilità Civile espressamente stipulata. Concedo la mia autorizzazione ad utilizzare fotografie, nastri video e qualsiasi cosa relativa alla mia partecipazione per qualsiasi legittimo utilizzo senza remunerazione. Autorizzo l’utilizzo dei dati personali nel rispetto della legge 675/96.
