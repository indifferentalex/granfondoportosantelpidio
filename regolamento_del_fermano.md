---
layout: article_no_sponsor
title: Il regolamento della Gran Fondo dei Tre Santuari del Fermano 2021
permalink: /regolamento_gran_fondo_del_fermano/
logo: logo_gftsdf_2019
---

# Il regolamento

<strong>I costi delle iscrizioni per la gran fondo è di 30 euro fino al 30 Marzo 2021, successivamente fino al giorno della Gran Fondo Tre Santuari 35,00 euro.</strong>

<!-- <strong>Pranzo con servizio catering a base di pesce al prezzo speciale € 15.00</strong> -->

La VI Gran Fondo dei Tre Santuari del Fermano partecipa alla combinata “Gran Prix Coste Fermane” (Per il regolamento della combinata cliccare su: Gran Prix Coste Fermane) con assegnazione di un mega premio al vincitore della combinata.

La Gran Fondo dei Tre Santuari del Fermano è aperta a tutti i tesserati F.C.I. e Enti di Promozione Sportiva che hanno sottoscritto la convenzione con la F.C.I. per l’anno 2021, in possesso di idoneità medico sportiva per la pratica del ciclismo agonistico ed ai cicloamatori stranieri in possesso di licenza UCI valida per l’anno in corso, rilasciata dalla propria Federazione Ciclistica Nazionale, e previa presentazione della certificazione etica in lingua inglese e certificato di idoneità redatto secondo il modello E. I soggetti stranieri che non siano in possesso della licenza UCI, dovranno presentare, prima della partenza della gara, un certificato medico che attesti lo stato di idoneità alla partecipazione ad una manifestazione sportiva ciclistica agonistica. Tale certificato deve non essere antecedente di oltre un anno rispetto alla data di iscrizione alla manifestazione.

Per coloro che non sono in possesso di tessera annuale F.C.I. o Enti di Promozione Sportiva che hanno sottoscritto la convenzione con la F.C.I. per l’anno 2021, è possibile sottoscrivere la tessera giornaliera F.C.I. del costo di Euro 10,00. Il tesseramento va richiesto all’atto dell’iscrizione alla segreteria iscrizioni e regolarizzata la posizione dell’atleta dal punto di vista assicurativo. È altresì necessario inviare o presentare copia del certificato di idoneità all’attività agonistica e sottoscrivere la dichiarazione etica.

Il Comitato Organizzatore potrà in ogni momento ed a suo insindacabile giudizio decidere se accettare o meno l’iscrizione oppure escludere un iscritto dalla manifestazione, qualora arrecasse danno alla immagine della stessa.

Sottoscrivendo il modulo di iscrizione si dichiara di essere in possesso di regolare tessera per lo svolgimento di attività sportiva valida per l’anno 2021 e:

* di avere preso visione del regolamento e di accettarlo integralmente;

* di avere i requisiti regolamentari e di conoscere le caratteristiche della manifestazione;

* di essere in condizioni psicofisiche adeguate alla partecipazione e in regola con il certificato medico all’attività sportiva agonistica;

* di voler adeguarsi al regolamento, alle indicazioni della Direzione di gara e del personale addetto all'organizzazione;

* di consentire l'utilizzo dei propri dati da parte dei soggetti coinvolti nell'organizzazione della manifestazione nel rispetto del d. lgs 196/03;

* di consentire l'utilizzo di fotografie, immagini filmate, registrazioni, derivanti dalla propria partecipazione alla manifestazione per ogni legittimo scopo, anche pubblicitario;

* di rinunciare a qualsiasi azione di responsabilità o rivalsa nei confronti della società organizzatrice, dei partner o fornitori di quest'ultima, del personale addetto a qualsiasi titolo all'organizzazione, degli sponsor e dei patrocinatori, derivante dalla propria partecipazione alla manifestazione e ai suoi eventi collaterali. Così dicasi per coloro che effettuano l'iscrizione individuale sia a mezzo modulo, on-line, lettera, fax o tramite iscrizione collettiva di squadra.

## 1. Ritrovo e Partenza

Ritrovo presso Largo della Resistenza quartiere San Filippo, domenica 11 Aprile 2021 dalle ore 06.00 alle ore 08.30.

Partenza presso Largo della Resistenza quartiere San Filippo (Porto Sant’Elpidio Sud) alle ore 08.40.

## 2. Tipo di partenza

La partenza per la Gran Fondo si effettua tutti insieme mantenendo il distanziamento sociale e con la mascherina, incolonnamenti in Largo della Resistenza, i primi 75,00 km saranno non agonistici, la velocità sarà assistita per una media di kmh 27,00. I restanti 54,300 km saranno agonistici velocità libera. Per il tratto agonistico velocità libera il via sarà volante, sarà dato finita la discesa di Amandola.

## 3. Partenza alla Francese

Oltre alla normale procedura di partenza in gruppo prevista alle ore 8.40, viene inserita anche la possibilità, per chi lo desiderasse, di poter partire con la modalità definita “alla francese”.

La “partenza alla francese” sarà possibile dalle ore 07.00 e fino alle ore 08.30.

È comunque obbligatorio l’uso del chip elettronico e del numero di pettorale applicato sulla maglia e sul manubrio della bicicletta. La rilevazione del tempo di partenza inizierà dal momento del passaggio obbligatorio sul tappeto di MyLaps ([www.kronoservice.com](https://www.kronoservice.com)) posto all’inizio del percorso di accesso alle griglie e continuerà in altri molteplici punti lungo tutto il percorso lungo.

Con la “partenza alla francese” la segnalazione stradale è la stessa della Gran Fondo con le indicazioni di colore giallo.

E’ obbligatorio rispettare il Codice della Strada prestando particolare attenzione agli incroci che non saranno ancora presidiati dal personale della organizzazione e non muniti da apri corsa e fine corsa.

Chi utilizza la “partenza alla francese” dovrà procedere lungo il percorso di gara senza interferire né condizionare lo svolgimento della gara agonistica lasciandosi superare agevolmente dalla testa della corsa. Coloro che fossero sorpresi con atteggiamenti scorretti verranno esclusi dalle classifiche unitamente agli altri eventuali concorrenti coinvolti e compiacenti.

<a name="apertura-e-chiusura-inscrizioni"></a>

## 4. Quota di partecipazione

*L’iscrizione è a Pagamento. I costi delle iscrizioni per la gran fondo dei Tre Santuari è di 30,00 euro sono fino al 30 Marzo 2021, successivamente fino al giorno della gara 35,00 euro*

Per i partecipanti “partenza alla Francese” 20,00 euro (nel modulo d’iscrizione va specificato “partenza alla francese”).

Le iscrizioni comprendono: assistenza meccanica, medico-sanitario, radio soccorso, ristori e docce.
<!--
*Finita la gara tutti gli iscritti possono partecipare al pranzo al costo di 15,00 euro*. Il pranzo si svolgerà all’arrivo presso Primo Piatto del Diamante Loriblu dalle ore 12.15. Famigliari ed accompagnatori possono partecipare sempre al costo 15,00 euro. -->

Non saranno accettate sostituzioni il giorno della gara.

In caso di mancata partecipazione la quota d’iscrizione versata non sarà restituita. In caso di annullamento della manifestazione causa forze maggiori la quota di partecipazione non verrà restituita.

## 5. Apertura e Chiusura iscrizioni

Le iscrizioni on line si aprono il 10 Febbraio 2021 e chiuderanno Giovedì 08 Aprile 2021 alle ore 12.00.

Le iscrizioni con operatore, al costo di 35,00 euro, sono aperte presso il Bar San Filippo Sabato 10 Aprile 2021, dalle ore 8.00 alle ore 13.00 e domenica 11 Aprile 2021 dalle ore 06.00 alle ore 08.30

Nelle stesse date e stessi orari può essere ritirata la busta tecnica, contenente il numero ed informazioni sul percorso.

## 6. Iscrizioni individuali e collettive e modalità di pagamento

Per le iscrizioni collettive si ritiene responsabile dei dati forniti il presidente della società a cui fanno parte gli iscritti; il presidente fornendo l’elenco degli iscritti sottoscrive e accetta da parte di ogni atleta il regolamento in ogni sua parte. Per fare richiesta d’iscrizione occorre effettuare il pagamento della quota d’iscrizione nei giorni di Venerdì e Sabato all’operatore, oppure attraverso il sito di [www.kronoservice.com](https://www.kronoservice.com) con possibilità di pagamento tramite carta di credito, Paypal, bonifico bancario.

## 7. Controlli e Cronometraggio

Il servizio di cronometraggio sarà fornito da Krono Service per informazioni o chiarimenti riguardo l’utilizzo del Chip consultare il sito [www.kronoservice.com](https://www.kronoservice.com).

## 8. Chilometri totali percorso

La Gran Fondo è di un totale di km 129,300. Percorso velocità assistita alla media oraria di km 27 Km. 75,0000 - Percorso agonistico velocità libera Km. 54,300.

Partenza alla francese – velocità libera km. 129,300.

## 9. Categorie e Classifiche individuali

È responsabilità dei singoli partecipanti controllare l'esattezza dei propri dati pubblicati nella lista ufficiale degli iscritti. Non saranno accettate richieste di diversa assegnazione dopo la gara. Categorie della Gran Fondo sono:

* Junior Sport, Elite Sport, Master 1, Master 2, Master 3, Master 4, Master 5, Master 6, Master 7/8.

* Junior Women Sport, Elite Women Sport, Master Women Sport 1, Master Women 2.

* Ciclo Sportivo.

* Comunque tutte le categorie riconosciute dalla Federazione Ciclistica Italiana.

Saranno premiati i primi 3 assoluti uomini e donne e premi al primi tre arrivati di tutte le categorie. Nella busta tecnica ci sarà elenco premi.

Le classifiche assolute e di categoria saranno redatte sulla base dell’ordine d’arrivo e dei tempi rilevati con il sistema [www.kronoservice.com](https://www.kronoservice.com), Fotofinish e Giudici di Gara.

## 10. Classifica generale per società

Sarà stilata una classifica generale a tempi.

## 11. Premi e Premiazioni

Saranno subito premiati sul palco premiazioni di arrivo i primi tre arrivati uomini e donne classifica generale. Seguiranno le premiazioni di entrambi le gare.

-  I° ARRIVATO – TROFEO DIMA - HAIR RERVICE, 1 OROLOGIO E BORRACCIA ZITTO, 1 MAGNUM ASTORIA, 1 MAZZO DI FIORI.

-  II° ARRIVATO – TROFEO LINEAO ORO, 3 BOTTIGLIE DI VINO, 1 BOUQUET DI FIORI.

-  III° ARRIVATO – TROFEO IL GAMBERO RISTORANTE, 2 BOTTIGLIE DI VINO, 1 BOUQUET DI FIORI.

-  I° ARRIVATA – TROFEO DIMA - HAIR SERVICE, SET MAKE UP EVAGARDEN, 1 MAGNUM ASTORIA, 1 MAZZO DI FIORI.

-  II° ARRIVATA – SET MAKE UP EVAGARDEN, 3 BOTTIGLIE DI VINO, 1 BOUQUET DI FIORI.

-  III° ARRIVATA – SET MAKE UP EVAGARDEN, 2 BOTTIGLIE DI VINO, 1 BOUQUET DI FIORI.

CATEGORIE UOMINI

-  J. SPORT - E.SPORT 1 BORRACCIA ZITTO E DUE BOTTIGLIE DI VINO AI PRIMI TRE DELLE DUE CATEGORIE RAGGRUPPATE.

-  MASTER 1 - MASTER 2 - MASTER 3 - 1 BORRACCIA ZITTO E DUE BOTTIGLIE DI VINO AI PRIMI TRE DELLE TRE CATEGORIE RAGGRUPPATE.

-  MASTER 4 - MASTER 6 - MASTER 7 - 1 BORRACCIA ZITTO E DUE BOTTIGLIE DI VINO AI PRIMI TRE DELLE TRE CATEGORIE RAGGRUPPATE.

## 12. Assistenza sanitaria

Prevede l’impiego di più autoambulanze con medici e infermieri, punti fissi di Pronto Soccorso: uno permanente in zona arrivo. Punti mobili.

## 13. Assistenza meccanica

Sarà presente assistenza cambio ruote Selle Italia.

Sono autorizzate al seguito auto regolarmente registrate dal direttore di corsa, munite con apposito tagliando.

## 14. Equipaggiamento obbligatorio

Tutti i partecipanti durante tutta la durata della gara dovranno obbligatoriamente indossare il casco, avere e utilizzare correttamente il CHIP per il cronometraggio, avere posizionati correttamente il cartellino numerato della bicicletta e il dorsale numerato sul retro della maglia, indossare la mascherina durante la punzonatura e al raduno di partenza.

## 15. Assicurazione

La manifestazione è assicurata dalla FCI (solo iscritti).

I ciclisti non iscritti non devono inserirsi nel gruppo pena l'espulsione ed in caso di incidente denunciati a norma di legge.

## 16. Manifestazione ciclistica

Vettura con scritta "Inizio gara ciclistica", vettura con scritta "Fine gara ciclistica".

I ciclisti che vengono superati dal mezzo "Fine Gara Ciclistica" devono rigorosamente rispettare il Codice della Strada.

## 17. Norme

Per quanto non contemplato nel presente regolamento vige il regolamento e le norme generali della F.C.I. L’A.S.D. Gruppo Ciclistico Tutti Campioni come società titolare della Gran Fondo dei Tre Santuari del Fermano declina ogni responsabilità per sé, per il comitato organizzatore, per La Gio.Ca communications srl acquirente dei diritti organizzativi e per i propri collaboratori, per incidenti o danni a persone o cose, che dovessero verificarsi prima, durante e dopo la manifestazione o per effetto della stessa. Tutti i concorrenti devono obbligatoriamente osservare le norme stabilite dal Codice della Strada, dal Comitato Tecnico Scientifico e dei DPCM del Presidente del Consiglio Giuseppe Conte. Le strade sono aperte al traffico. I ciclisti che si inseriscono al seguito della manifestazione non regolarmente iscritti, prima del passaggio dell’auto di fine manifestazione ciclistica, saranno segnalati all’autorità competente che attuerà le relative azioni.

## 18. Giuria

La Giuria è composta dai giudici nominati dalla FCI e da giudici nominati dalla società organizzatrice. Il partecipante sorpreso a farsi trainare, abbreviare il percorso, ricevere assistenza da mezzi non autorizzati, ed ancor più a tenere comportamenti antisportivi, incivili o anti ecologici, oltre ad incorrere nelle sanzioni previste dalla legge e dai regolamenti sportivi, non sarà ammesso alle successive edizioni.

## 19. Reclami

Eventuali reclami dovranno essere inoltrati esclusivamente alla Giuria nei modi e nei termini previsti dal regolamento della FCI e accompagnati dal prescritto deposito.

## 20. Variazioni

La direzione si riserva di modificare il regolamento o il percorso a suo insindacabile giudizio per ragioni giustificate da una miglior organizzazione.

## 21. Dichiarazione

Dichiaro di aver letto il regolamento e di aver compiuto 18 anni entro il giorno della manifestazione. Di sapere che partecipare a eventi sportivi in generale è potenzialmente un’attività a rischio. Dichiaro di essere fisicamente sano, di essermi preparato adeguatamente per questa competizione ciclistica e che l’idoneità alla partecipazione è stata accertata da un medico. Mi iscrivo volontariamente e mi assumo tutti i rischi derivanti dalla mia partecipazione all’ evento: cadute, contatti con veicoli, con altri partecipanti, spettatori o altro; qualsiasi condizione di tempo, traffico e condizioni delle strade, ogni tipo di rischio è stato da me valutato. Essendo a conoscenza di quanto sopra, considero l’accettazione dell’iscrizione, per mio conto e nell’interesse di nessun altro; sollevo e libero la società organizzatrice, il comitato organizzatore, gli enti promotori, qualsiasi ente o società che abbia collaborato con l’organizzazione, i collaboratori, e tutto il personale di servizio sui percorsi, di tutti i presenti e futuri reclami o responsabilità di ogni tipo, conosciuti o sconosciuti, derivanti dalla mia partecipazione. Sono a conoscenza di tenere indenne la società organizzatrice da eventuali danni eccedenti i massimali previsti dalle condizioni dell’assicurazione di Responsabilità Civile espressamente stipulata. Concedo la mia autorizzazione ad utilizzare fotografie, nastri video e qualsiasi cosa relativa alla mia partecipazione per qualsiasi legittimo utilizzo senza remunerazione. Autorizzo l’utilizzo dei dati personali nel rispetto della legge 675/96.
