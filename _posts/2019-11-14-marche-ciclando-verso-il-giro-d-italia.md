---
layout: article
title: "Marche Ciclando verso il Giro d’Italia 2020, a Porto Sant’Elpidio sopralluogo della Rcs Sport e della Rai per la partenza di tappa"
description: "Quando nel mese di maggio arriva il Giro d’Italia è un’emozione nuova per ogni appassionato di ciclismo e di sport in generale: un grande momento di festa atteso nella data di mercoledì 20 maggio, giorno in cui si Porto Sant’Elpidio si tingerà di rosa per accogliere la partenza dell’undicesima tappa che avrà il proprio epilogo a Rimini nonché l’evento di punta del nuovo corso operativo di Marche Ciclando in stretta sinergia con l’amministrazione comunale elpidiense e la Gio.Ca Communications."
date: 2019-11-14 10:00:00 -0600
image: https://giovanissimi.s3.eu-central-1.amazonaws.com/foto+di+gruppo+Giro+2020-Marche+Ciclando.jpeg
imagealt: "Foto di gruppo comitato Marche Ciclando e Rcs Sport, riunione tecnica"
---

# Marche Ciclando verso il Giro d’Italia 2020, a Porto Sant’Elpidio sopralluogo della Rcs Sport e della Rai per la partenza di tappa

#### Luca Alò - {{ page.date | date: '%d/%m/%Y' }}

![Foto di gruppo comitato Marche Ciclando e Rcs Sport, riunione tecnica](https://giovanissimi.s3.eu-central-1.amazonaws.com/foto+di+gruppo+Giro+2020-Marche+Ciclando.jpeg)

Quando nel mese di maggio arriva il Giro d’Italia è un’emozione nuova per ogni appassionato di ciclismo e di sport in generale: un grande momento di festa atteso nella data di mercoledì 20 maggio, giorno in cui si Porto Sant’Elpidio si tingerà di rosa per accogliere la partenza dell’undicesima tappa che avrà il proprio epilogo a Rimini nonché l’evento di punta del nuovo corso operativo di Marche Ciclando in stretta sinergia con l’amministrazione comunale elpidiense e la Gio.Ca Communications.

Portare il Giro d’Italia a Porto Sant’Elpidio è una vetrina privilegiata per promuovere le eccellenze del territorio elpidiense e non solo per un evento che verrà trasmesso in 198 paesi.

La riunione tecnica con i responsabili dello staff partenze di Rcs Sport e quello della Rai è servita a fare il punto della situazione per tracciare le linee guida operative sul piano della sicurezza, della viabilità e della logistica generale oltre ad organizzare al meglio la predisposizione di tutti gli accorgimenti necessari ad ospitare la carovana del Giro e la definizione del percorso cittadino di trasferimento turistico fino al chilometro zero, il tutto alla presenza di Giuseppe Ripà (presidente del comitato Marche Ciclando), Nazzareno Franchellucci (sindaco di Porto Sant’Elpidio), Vincenzo Santoni (responsabile degli eventi per conto di Marche Ciclando), Gabriele Vesprini e Celso Bugiardini (consiglieri del comitato Marche Ciclando), Elena Amurri (assessore allo sport di Porto Sant’Elpidio), Luigi Gattafoni (comandante della Polizia Locale di Porto Sant’Elpidio), Marco Nardoni e Vito Mulazzani (in rappresentanza della Rcs Sport).

Sarà una festa per l’intera città elpidiense che ritrova la Corsa Rosa a distanza di 8 anni: la carovana pubblicitaria e l’area parcheggio squadre saranno dislocate tra il lungomare sud e l'area Ex Orfeo Serafini mentre la centralissima piazza Garibaldi sarà il cuore pulsante con il villaggio di partenza che accoglierà il foglio firma, l’hospitality e lo spazio Rai per la trasmissione mattutina e nel tratto pedonale di via Battisti saranno dislocati gli stand pubblicitari dei main sponsor della Corsa Rosa.

![Altimetria tappa Porto Sant'Elpidio - Rimini, Giro d'Italia](https://giovanissimi.s3.eu-central-1.amazonaws.com/porto+sant'elpidio-rimini.jpg)

Porto Sant’Elpidio e Marche Ciclando saranno all’altezza di sfruttare l’ampio input di immagine sotto l’aspetto di promozione del territorio e della visibilità che offre un evento dalle potenzialità enormi come il Giro d’Italia che arricchirà il programma degli eventi di Marche Ciclando con la Granfondo Porto Sant’Elpidio (22 marzo), il Papà Elio Gran Premio Giorgio Mare per la categoria allievi (26 luglio), la Granfondo dei Tre Santuari del Fermano (27 settembre) con la novità della Camminata dei Tre Santuari dedicata agli amanti delle lunghe camminate nella settimana che precede lo svolgimento della gara ciclistica amatoriale.

