---
layout: article
title: "Stefano Garzelli e Tre Santuari del Fermano: le due granfondo nel segno del Gran Prix Coste Fermane"
description: "Manca davvero poco allo svolgimento delle granfondo Stefano Garzelli e Tre Santuari del Fermano e il comitato Marche Ciclando sta lavorando affinché questo fine settimana sia ricordato come una splendida giornata di sport dedicata alle due ruote per tutta Porto Sant’Elpidio."
date: 2020-09-17 00:00:00 -0000
image: https://giovanissimi.s3.eu-central-1.amazonaws.com/120176557_1502234326644749_8763861495713179079_o.jpg
imagealt: "Due giorni restanti alla Granfondo Stefano Garzelli Città di Porto Sant'Elpidio"
---

# Stefano Garzelli e Tre Santuari del Fermano: le due granfondo nel segno del Gran Prix Coste Fermane

#### Luca Alò - {{ page.date | date: '%d/%m/%Y' }}

![Due giorni restanti alla Granfondo Stefano Garzelli Città di Porto Sant'Elpidio](https://giovanissimi.s3.eu-central-1.amazonaws.com/120176557_1502234326644749_8763861495713179079_o.jpg)

Manca davvero poco allo svolgimento delle granfondo Stefano Garzelli e Tre Santuari del Fermano e il comitato Marche Ciclando sta lavorando affinché questo fine settimana sia ricordato come una splendida giornata di sport dedicata alle due ruote per tutta Porto Sant’Elpidio.

Come miglior connubio tra le due granfondo, il Gran Prix delle Coste Fermane è una speciale combinata con assegnazione di un premio per valorizzare il territorio fermano e andrà al miglior atleta uomo e donna che meglio sapranno affrontare agonisticamente le cosiddette Coste Fermane, a traduzione della parola francese “Cotes”, ovvero piccole salite di 1-2 chilometri molto impervie, tipiche delle classiche del Belgio, Fiandre, Liegi Bastogne Liegi, Amstel Gold Race, ma tipiche anche del territorio. Il premio verrà assegnato al vincitore a alla vincitrice della combinata che accumuleranno il miglior punteggio tra le due gare. Ai primi cinque delle due granfondo verranno assegnati i seguenti punteggi: 100, 75, 50, 25 e 10 a scalare.

ISCRIZIONI

Per chi desiderasse partecipare ad una sola delle due gare, c’è la possibilità di iscriversi soltanto alla granfondo che più si preferisce. L'iscrizione singola sarà possibile al prezzo di 30 euro fino al giorno della gara. Il prezzo per iscriversi alla combinata è invece di 50 euro.

SABATO 26 SETTEMBRE

La Granfondo Porto Sant’Elpidio-Stefano Garzelli si correrà sulla distanza di 91 chilometri. Ritrovo presso Largo della Resistenza quartiere San Filippo (Porto Sant’Elpidio sud) sabato 26 settembre 2020 dalle 8:00 alle 14:00. La partenza, prevista alle 14:30, si effettua tutti insieme mantenendo il distanziamento sociale e con la mascherina. I primi 2 chilometri saranno non agonistici permettendo a tutti di togliere la mascherina e a seguire il via volante. Arrivo nella città elpidiense sul lungomare sud nel quartiere Faleriense tra le 16:45 e le 17:00.

DOMENICA 27 SETTEMBRE

La Granfondo dei Tre Santuari del Fermano si disputerà sulla distanza di 129,3 chilometri. Ritrovo presso Largo della Resistenza quartiere San Filippo (Porto Sant’Elpidio Sud) domenica 27 settembre dalle ore 8.00 alle ore 10.30. La partenza, prevista alle 11:00, si effettua tutti insieme mantenendo il distanziamento sociale e con la mascherina. I primi 75 chilometri saranno non agonistici e a velocità controllata per una media di 27 km/h fino ad arrivare al Santuario della Madonna dell’Ambro a Montefortino per la benedizione di tutta la carovana. I restanti 54,3 chilometri saranno agonistici con via volante dopo la discesa di Amandola e arrivo nella città elpidiense al quartiere della Corva, dinanzi il Santuario Madonna dell’Addolorata, previsto tra le 15:00 e le 15:30.

Comunicato Stampa Marche Ciclando

