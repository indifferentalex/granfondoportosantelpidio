---
layout: article
title: "A Porto Sant’Elpidio arriva Claudio Chiappucci: nel 2021 nasce la "El Diablo Cycling Festival""
description: "Una cronometro venerdì 9 aprile sul lungomare elpidiense, sabato 10 la Granfondo Porto Sant’Elpidio-Claudio Chiappucci e domenica 11 la Granfondo dei Tre Santuari del Fermano: tre eventi giornalieri consecutivi formano nell'insieme la "El Diablo Cycling Festival"."
date: 2020-12-02 00:00:00 -0000
image: https://giovanissimi.s3.eu-central-1.amazonaws.com/Claudio-Chiappucci-1+(1).jpg
imagealt: "Claudia Chiappucci, rappresenta El Diablo Cycling Festival a Porto Sant'Elpidio nelle Marche"
---

# A Porto Sant’Elpidio arriva Claudio Chiappucci: nel 2021 nasce la "El Diablo Cycling Festival"

#### Luca Alò - {{ page.date | date: '%d/%m/%Y' }}

![Claudia Chiappucci, rappresenta El Diablo Cycling Festival a Porto Sant'Elpidio nelle Marche](https://giovanissimi.s3.eu-central-1.amazonaws.com/Claudio-Chiappucci-1+(1).jpg)

Tempo di progetti per gli eventi ciclistici di Porto Sant’Elpidio per il 2021 nel segno del numero tre e di un grande campione del ciclismo: Claudio Chiappucci.

Una cronometro venerdì 9 aprile sul lungomare elpidiense, sabato 10 la Granfondo Porto Sant’Elpidio-Claudio Chiappucci e domenica 11 la Granfondo dei Tre Santuari del Fermano: tre eventi giornalieri consecutivi formano nell'insieme la "El Diablo Cycling Festival".

Il nome del mitico "El Diablo" Chiappucci rappresenta una delle novità sostanziali della macchina organizzativa targata Gio.Ca. Communications (a curare come di consueto la parte tecnica e logistica) e amministrazione comunale di Porto Sant’Elpidio per omaggiare il corridore varesino, classe 1963, che ha scaldato i cuori dei tanti appassionati delle due ruote con i podi al Giro d’Italia e al Tour de France tra il 1990 e il 1993, la vittoria alla Milano-Sanremo nel 1991 con una memorabile fuga solitaria e un campionato del mondo sfiorato nel 1994 ad Agrigento concludendo al secondo posto.

In un periodo dove la battaglia contro l’emergenza Covid-19 non è ancora vinta, continuano ad intensificarsi le sinergie tra organizzatori, enti e sponsor per promuovere il consolidato binomio turismo-bicicletta nella città di Porto Sant’Elpidio e in tutto il territorio fermano.

Comunicato Stampa Marche Ciclando