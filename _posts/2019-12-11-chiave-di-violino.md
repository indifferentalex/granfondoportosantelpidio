---
layout: article
title: "Chiave di violino e musica ad hoc con il gruppo “Per Amore” al Gala ciclistico In Fuga verso il 2020"
description: "Ad arricchire questa edizione del Gala (inizio alle 20:30 presso il ristorante Perla sul Mare, lungomare nord della città elpidiense) l’intrattenimento musicale che amplificherà l’atmosfera della festa grazie alla presenza del gruppo Per Amore: il momento clou sarà l’esibizione al violino di Snezana Nena Tintor, docente e concertista serba che proviene da una famiglia di artisti e che ha grande sensibilità verso la musica e i suoni. Ad affiancarla il soprano Donatella Verdecchia (diplomata in canto presso il conservatorio Gioacchino Rossini di Pesaro perfezionandosi nei rami della musica lirica e da camera) e Sergio Capoferri (diplomato in fisarmonica e in corno francese nonchè fondatore nel 2010 dell’Associazione Musicale Riviera delle Palme)."
date: 2019-12-11 00:00:00 -0000
image: https://giovanissimi.s3.eu-central-1.amazonaws.com/Snezena+Nena+Tintor+al+violino.jpeg
imagealt: "Esibizione di Snezana Nena Tintor"
---

# Chiave di violino e musica ad hoc con il gruppo “Per Amore” al Gala ciclistico In Fuga verso il 2020

#### Luca Alò - {{ page.date | date: '%d/%m/%Y' }}

![Esibizione di Snezana Nena Tintor](https://giovanissimi.s3.eu-central-1.amazonaws.com/Snezena+Nena+Tintor+al+violino.jpeg)

Torna a Porto Sant’Elpidio l’evento di riferimento di fine anno con il Gala Ciclistico “In Fuga verso il 2020” a cura di Marche Ciclando e con il coinvolgimento dell’amministrazione comunale di Porto Sant’Elpidio.

Il Natale bussa alle porte ma come da tradizione a Porto Sant’Elpidio si respira aria di grande entusiasmo nel segno delle due ruote. Venerdì 13 dicembre è in programma il Gala “In Fuga verso il 2020” a cura di Marche Ciclando, Gio.Ca. Communication e con il coinvolgimento dell’amministrazione comunale di Porto Sant’Elpidio.

Ad arricchire questa edizione del Gala (inizio alle 20:30 presso il ristorante Perla sul Mare, lungomare nord della città elpidiense) l’intrattenimento musicale che amplificherà l’atmosfera della festa grazie alla presenza del gruppo Per Amore: il momento clou sarà l’esibizione al violino di Snezana Nena Tintor, docente e concertista serba che proviene da una famiglia di artisti e che ha grande sensibilità verso la musica e i suoni. Ad affiancarla il soprano Donatella Verdecchia (diplomata in canto presso il conservatorio Gioacchino Rossini di Pesaro perfezionandosi nei rami della musica lirica e da camera) e Sergio Capoferri (diplomato in fisarmonica e in corno francese nonchè fondatore nel 2010 dell’Associazione Musicale Riviera delle Palme).

Un programma coinvolgente per parlare di ciclismo e raccontare tanti aneddoti in compagnia degli ex professionisti Stefano Garzelli, Daniele Bennati e Gianbattista Baronchelli con la partecipazione dei giornalisti e degli opinionisti sportivi Piergiorgio Severini, Antonello Orlando, Alessandro Fabretti, Gigi Sgarbozza (Rai Sport) e Gianni Solaroli (7 Gold) con Giorgio Martino moderatore della serata nel corso della quale sarà consegnato il premio speciale “Ferro di Cavallo d’oro” agli ospiti d'onore sopraelencati e ad altri personaggi del mondo sportivo ed imprenditoriale locale.

Una bella e gradita occasione per scambiarsi gli auguri natalizi e conoscere da vicino le novità principali degli eventi ciclistici dell’anno 2020 nella città elpidiense con la Granfondo Città di Porto Sant’Elpidio il 22 marzo, la partenza di tappa del Giro d’Italia il 20 maggio (arrivo a Rimini) alla quale è collegata una fiera espositiva denominata Elettrico See and Try (16-17 maggio), più il Papà Elio Gran Premio Giorgio Mare per la categoria allievi il 26 luglio, la Granfondo dei tre Santuari del Fermano il 27 settembre e la Camminata dei tre Santuari tra il 21 e il 27 dello stesso mese.