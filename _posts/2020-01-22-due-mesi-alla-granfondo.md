---
layout: article
title: "Porto Sant’Elpidio, due mesi alla Granfondo in compagnia di Stefano Garzelli"
description: "Dal mare fino ad arrivare ai piedi dei Monti Sibillini, strade prive di traffico, 19 comuni attraversati nel fermano, un testimonial d’eccezione come l’ex professionista e vincitore del Giro d’Italia 2000 Stefano Garzelli, il mettersi alla prova su un tratto di strada bianca e una città in prima linea nella promozione del ciclismo e della ciclabilità legata al turismo: Porto Sant’Elpidio!"
date: 2020-01-22 00:00:00 -0000
image: https://giovanissimi.s3.eu-central-1.amazonaws.com/Granfondo+Citt%C3%A0+di+Porto+Sant'Elpidio+03042018+partenza+(1).jpg
imagealt: "Granfondo Porto Sant'Elpidio - Partenza"
---

# Porto Sant’Elpidio, due mesi alla Granfondo in compagnia di Stefano Garzelli

#### Luca Alò - {{ page.date | date: '%d/%m/%Y' }}

![Granfondo Porto Sant'Elpidio - Partenza](https://giovanissimi.s3.eu-central-1.amazonaws.com/Granfondo+Citt%C3%A0+di+Porto+Sant'Elpidio+03042018+partenza+(1).jpg)

Dal mare fino ad arrivare ai piedi dei Monti Sibillini, strade prive di traffico, 19 comuni attraversati nel fermano, un testimonial d’eccezione come l’ex professionista e vincitore del Giro d’Italia 2000 Stefano Garzelli, il mettersi alla prova su un tratto di strada bianca e una città in prima linea nella promozione del ciclismo e della ciclabilità legata al turismo: Porto Sant’Elpidio!

Tutti questi elementi, incastonati bene tra di loro, formano il mosaico perfetto della Granfondo Porto Sant’Elpidio-Stefano Garzelli in programma domenica 22 marzo ad alimentare l’entusiasmo e la voglia di pedalare sul percorso unico di 91,3 chilometri festeggiando l’arrivo della primavera.

In cabina di regia il comitato di Marche Ciclando che vuole essere garanzia di qualità e di capacità nel mettere in moto una macchina organizzativa pronta a tutto con il supporto dell’amministrazione comunale elpidiense e dei fedelissimi sponsor che fanno squadra verso il pieno successo della manifestazione.

Sul web sempre attivo il sito [http://granfondopse.it/](http://granfondopse.it/) dove consultare il regolamento e le iscrizioni che sono già aperte alla quota di 20 euro fino al 29 febbraio, 25 euro fino al 10 marzo e 30 euro fino al 20 marzo.

Iscriviti al link diretto [https://www.kronoservice.com/it/schedagara.php?idgara=2715](https://www.kronoservice.com/it/schedagara.php?idgara=2715)



Comunicato Stampa Marche Ciclando
