---
layout: article
title: "Papà Elio Gran Premio Giorgio Mare, nuova gara per allievi il 28 luglio ad Urbisaglia"
description: "Tra le novità della Gio.Ca. Communication dell’anno 2019 spicca l’organizzazione di una gara allievi domenica 28 luglio ad Urbisaglia (contrada Montenero) dove si alzerà il sipario sulla prima edizione del Papà Elio Gran Premio Giorgio Mare."
date: 2019-07-03 10:00:00 -0600
image: https://s3.eu-central-1.amazonaws.com/giovanissimi/gran_premio_giorgio_mare.jpg
imagealt: "Copertina Papà Elio Gran Premio Giorgio Mare, 28 luglio 2019 ad Urbisaglia"
---

# Papà Elio Gran Premio Giorgio Mare, nuova gara per allievi il 28 luglio ad Urbisaglia

#### Luca Alò - {{ page.date | date: '%d/%m/%Y' }}

![Copertina Papà Elio Gran Premio Giorgio Mare, 28 luglio 2019 ad Urbisaglia](https://s3.eu-central-1.amazonaws.com/giovanissimi/gran_premio_giorgio_mare.jpg)

Tra le novità della Gio.Ca. Communication dell’anno 2019 spicca l’organizzazione di una gara allievi domenica 28 luglio ad Urbisaglia (contrada Montenero) dove si alzerà il sipario sulla prima edizione del Papà Elio Gran Premio Giorgio Mare.

La corsa si svolgerà tutta nel territorio di Urbisaglia e sarà una straordinaria opportunità di promozione dell’entroterra marchigiano ma anche dell’imprenditoria locale che trova nel ciclismo sempre più terreno fertile per far conoscere le potenzialità di un territorio.

Giorgio Mare, leader nella produzione di prodotti ittici congelati e surgelati, è il main sponsor di questa manifestazione ciclistica che ha dalla sua parte anche il sostegno di altri brand come Lipobreak, Dima-Hair Services e Linea Oro.

Grande attesa per questa novità del ciclismo giovanile marchigiano in una gara che prevede la ripetizione di un circuito ondulato di 7,2 chilometri da fare 10 volte per complessivi 72 chilometri con partenza e arrivo presso la sede di Giorgio Mare in Contrada Montedoro alle porte di Urbisaglia.

_“Il nostro curriculum organizzativo – spiega Vincenzo Santoni per conto di Gio.Ca. Communication – si arricchisce di un’altra manifestazione voluta e pensata con Giorgio Longhi, titolare di Giorgio Mare, per dare lustro alle bellezze del nostro territorio e alle attività imprenditoriali a sostegno del movimento giovanile. Questo sarà il punto di partenza di una serie di progetti per rilanciare le Marche con il ciclismo pensato per tutte le età”._