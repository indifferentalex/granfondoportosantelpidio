---
layout: article
title: "Granfondo del Fermano: cresce l’attesa per domenica 15 ottobre"
description: "A Porto Sant’Elpidio si sta lavorando alacremente per arrivare pronti all'appuntamento con la seconda edizione della Granfondo del Fermano con il massimo dell’impegno e la consapevolezza di allestire più di un semplice evento ciclistico che mette insieme lo sport, la promozione del territorio e la religiosità grazie agli sforzi sinergici della Gio.Ca. Communications, del Comitato Il Grande Ciclismo a Porto Sant’Elpidio e dell’amministrazione comunale elpidiense."
date: 2017-10-12 10:00:00 -0600
image: https://s3.eu-central-1.amazonaws.com/giovanissimi/planimetriahomepage.jpg
imagealt: "Planimetria ufficiale del percorso della Gran Fondo del Fermano, seconda edizione 2017"
---

# Granfondo del Fermano: cresce l’attesa per domenica 15 ottobre

#### Luca Alò - {{ page.date | date: '%d/%m/%Y' }}

![Planimetria ufficiale del percorso della Gran Fondo del Fermano, seconda edizione 2017](https://s3.eu-central-1.amazonaws.com/giovanissimi/planimetria_gran_fondo_del_fermano.jpg)

A Porto Sant’Elpidio si sta lavorando alacremente per arrivare pronti all'appuntamento con la seconda edizione della Granfondo del Fermano con il massimo dell’impegno e la consapevolezza di allestire più di un semplice evento ciclistico che mette insieme lo sport, la promozione del territorio e la religiosità grazie agli sforzi sinergici della Gio.Ca. Communications, del Comitato Il Grande Ciclismo a Porto Sant’Elpidio e dell’amministrazione comunale elpidiense.

Domenica 15 ottobre tutti sui pedali lungo i 129,3 chilometri del percorso (partenza da Porto Sant’Elpidio da Piazza Risorgimento-Via XX Settembre alle 8:30; alla “francese” dalle 7:00 alle 8:00) che abbraccia il mare e la montagna tra le località di Campiglione, Servigliano, Montefortino, Amandola, il Santuario della Madonna dell’Ambro (la Piccola Lourdes dei Monti Sibillini) e quello della Corva, la collina sopra Porto Sant’Elpidio che ospiterà l’arrivo.

Sarà una Granfondo del Fermano baciata dal sole e da una temperatura dal sapore quasi estivo (circa 24 gradi): una cornice di bel tempo che renderà ancora più coinvolgente la partecipazione a questa edizione con il superamento della quota di 150 iscritti per i tanti cicloamatori che vorranno chiudere in bellezza la stagione delle granfondo su strada nelle Marche e nel Centro Italia.

Alla Parrocchia Santa Maria Addolorata della Corva (grazie all’attivissimo Don Paolo Canale) e all’Associazione Quartiere Corva (presieduta da Maurizio Licata), il gradito ed onorato compito di assicurare ai partecipanti ed agli accompagnatori la migliore accoglienza predisponendo il pranzo a base di “tagliatelle alla norcina” che tradizionalmente si cucinano nel mese di luglio in occasione dell’annuale festa di quartiere.

Molto allettante la premiazione con il Trofeo del Mare e della Calzatura al primo arrivato uomo e donna ed anche tanti premi griffati orologi Zitto ai primi tre assoluti e ai primi tre di ogni categoria, al gruppo sportivo più numeroso e a sorteggio tra tutti i partecipanti con partenza alla francese.

<i>“La Granfondo del Fermano è la grande festa finale del ciclismo a Porto Sant’Elpidio – sottolinea Vincenzo Santoni, direttore generale dell’organizzazione per conto di Gio.Ca. Communications –. Dopo il grande successo del Meeting Giovanile andiamo avanti per la nostra strada, incuranti delle critiche poco costruttive che potrebbero pioverci addosso e lo faremo legando tra loro tanti comuni diversi per profilo sociale ed economico ma convergenti tutti verso lo stesso spirito dell’agire per il bene dello sport e del nostro territorio.”</i>