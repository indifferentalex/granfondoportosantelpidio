---
layout: article
title: "Granfondo dei Tre Santuari del Fermano: ecco la novità navetta tra partenza e arrivo!"
description: "Per non far mancare nulla ai tanti accompagnatori e ai semplici appassionati è stato predisposto un servizio navetta gratuito che serve a collegare il punto di arrivo della Corva alla località di partenza al Santuario della Madonna delle Grazie a Monte Giberto."
date: 2019-08-31 10:00:00 -0600
image: https://giovanissimi.s3.eu-central-1.amazonaws.com/Granfondo+dei+Tre+Santuari+22092019+locandina.jpeg
imagealt: "Locandina della Granfondo Tre Santuari del Fermano 22 Settembre 2019"
---

# Granfondo dei Tre Santuari del Fermano: ecco la novità navetta tra partenza e arrivo!

#### Luca Alò - {{ page.date | date: '%d/%m/%Y' }}

![Locandina della Granfondo Tre Santuari del Fermano 22 Settembre 2019](https://giovanissimi.s3.eu-central-1.amazonaws.com/Granfondo+dei+Tre+Santuari+22092019+locandina.jpeg)

E sarà nuovamente il binomio ciclismo-spiritualità il grande protagonista del 22 settembre con la Granfondo dei Tre Santuari del Fermano a vivacizzare il gran finale di stagione delle corse su strada amatoriali.

Una manifestazione che grazie agli sforzi della Gio.Ca. Communication e del Comitato Il Grande Ciclismo a Porto Sant’Elpidio si prepara ad offrire la migliore qualità organizzativa a garanzia di un’appassionante corsa che abbraccia i tre santuari dell’entroterra fermano: Madonna delle Grazie (Monte Giberto), Ambro (Montefortino) e Corva (Porto Sant’Elpidio).

Per non far mancare nulla ai tanti accompagnatori e ai semplici appassionati è stato predisposto un servizio navetta gratuito che serve a collegare il punto di arrivo della Corva alla località di partenza al Santuario della Madonna delle Grazie a Monte Giberto.

Per quel che concerne la corsa, dopo la partenza dal santuario Madonna delle Grazie, si prosegue per un tratto in linea di 48 chilometri a velocità controllata fino alla Madonna dell’Ambro con giro di boa e direzione verso il mare ad andatura agonistica per 65,2 chilometri fino al centro di Porto Sant'Elpidio sulla "Costa della Corva", storica salita dove spesso sono transitati i professionisti in alcune edizioni della Tirreno-Adriatico. Al culmine di questa ascesa, lunga 1 chilometro con una pendenza media del 10%, si trova il Santuario Madonna della Corva dove sarà posizionato il traguardo ed allestito tutto il cuore pulsante e logistico post gara per accogliere le premiazioni e il pasta party finale.

Le iscrizioni sono ufficialmente aperte tramite il sito Endu al link [https://www.endu.net/it/events/granfondo-del-fermano](https://www.endu.net/it/events/granfondo-del-fermano) sottoscrivendo la quota di 15 euro fino al 19 settembre e di 10 euro per chi sceglie la partenza alla francese.

Altre info complete sulla corsa relative a regolamento e modalità di iscrizione Info complete al link [https://granfondopse.it/regolamento_gran_fondo_del_fermano/](https://granfondopse.it/regolamento_gran_fondo_del_fermano/)

