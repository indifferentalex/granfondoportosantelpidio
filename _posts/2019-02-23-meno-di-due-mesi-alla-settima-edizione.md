---
layout: article
title: "Meno di due mesi alla Granfondo Porto Sant’Elpidio, la Pasquetta in bicicletta!"
description: "La Granfondo Porto Sant’Elpidio è diventata un appuntamento da non mancare ad inizio stagione per chi vuole trascorrere una bella giornata di sport a stretto contatto con il territorio nel giorno di Pasquetta (lunedì 22 aprile)."
date: 2019-02-23 10:00:00 -0600
image: https://s3.eu-central-1.amazonaws.com/giovanissimi/Granfondo+Citt%C3%A0+di+Porto+Sant'Elpidio+03042018+vittoria+Del+Prete-Pisani+(1).jpg
imagealt: "Gran Fondo Città di Porto Sant'Elpidio 2018, vittoria Del Prete/Pisani"
---

# Meno di due mesi alla Granfondo Porto Sant’Elpidio, la Pasquetta in bicicletta!

#### Luca Alò - {{ page.date | date: '%d/%m/%Y' }}

![Gran Fondo Città di Porto Sant'Elpidio 2018, vittoria Del Prete/Pisani](https://s3.eu-central-1.amazonaws.com/giovanissimi/Granfondo+Citt%C3%A0+di+Porto+Sant'Elpidio+03042018+vittoria+Del+Prete-Pisani+(1).jpg)

La Granfondo Porto Sant’Elpidio è diventata un appuntamento da non mancare ad inizio stagione per chi vuole trascorrere una bella giornata di sport a stretto contatto con il territorio nel giorno di Pasquetta (lunedì 22 aprile).

Il ciclismo vuole essere uno splendido volano per il territorio e per il turismo esaltando in pieno le capacità dello staff della Gio.Ca. Communication, del Comitato Il Grande Ciclismo a Porto Sant’Elpidio e dell’amministrazione elpidiense che, insieme, costituiscono la forza dell’intera macchina organizzativa per un evento di sicuro successo nel periodo primaverile delle granfondo a livello nazionale.

La novità di rilievo è il percorso di 90,6 chilometri addolcito nel chilometraggio e nell’altimetria con il coinvolgimento due nuove località: Monsampietro Morico e Sant’Elpidio Morico nella Valdaso mentre nel tragitto di ritorno a Porto Sant’Elpidio ci sarà il nuovo traguardo sul quartiere Faleriense grazie alla sinergia con la neonata associazione commercianti della Faleria Enjoy presieduta da Gioia Giandomenico e istituita nel settembre 2018 per dare maggior impulso alle attività commerciali nella zona sud della città elpidiense: allo studio alcune iniziative collaterali per intrattenere il pubblico e i presenti al momento dell’arrivo dei protagonisti della granfondo nel quartiere che ha ospitato nel 2017 le gare del Meeting Nazionale dei Giovanissimi FCI.

Sul web sempre attivo il sito [granfondopse.it](http://granfondopse.it/) dove consultare il regolamento e le iscrizioni sono già aperte alla quota di 15 euro fino al 18 aprile (per chi sceglie la partenza alla francese la quota è di 10 euro) collegandosi al link [endu.net](https://www.endu.net/it/events/granfondo-internazionale-citta-di-porto-santelpidio/entry)