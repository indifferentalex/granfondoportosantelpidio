---
layout: article
title: "Slittamento “estivo” per la Granfondo Porto Sant’Elpidio-Stefano Garzelli: 5 luglio 2020"
description: "Con lo stop imposto dalla Federazione Ciclistica Italiana per tutte le manifestazioni ciclistiche calendarizzate nel mese di aprile, causa il perdurare dell’emergenza sanitaria del Coronavirus, per gli organizzatori di Marche Ciclando la scelta è caduta su domenica 5 luglio."
date: 2020-03-28 00:00:00 -0000
image: https://giovanissimi.s3.eu-central-1.amazonaws.com/GF+Porto+Sant'Elpidio-Stefano+Garzelli+05072020.jpg
imagealt: "Stefano Garzelli alla Granfondo Porto Sant’Elpidio 5 Luglio 2020"
---

# Slittamento “estivo” per la Granfondo Porto Sant’Elpidio-Stefano Garzelli: 5 luglio 2020

#### Luca Alò - {{ page.date | date: '%d/%m/%Y' }}

![Stefano Garzelli alla Granfondo Porto Sant’Elpidio 5 Luglio 2020](https://giovanissimi.s3.eu-central-1.amazonaws.com/GF+Porto+Sant'Elpidio-Stefano+Garzelli+05072020.jpg)

Altro spostamento di data per la Granfondo Porto Sant’Elpidio-Stefano Garzelli che era originariamente programmata a Pasquetta il 13 aprile.

Con lo stop imposto dalla Federazione Ciclistica Italiana per tutte le manifestazioni ciclistiche calendarizzate nel mese di aprile, causa il perdurare dell’emergenza sanitaria del Coronavirus, per gli organizzatori di Marche Ciclando la scelta è caduta su domenica 5 luglio.

La nuova collocazione conferirà alla manifestazione un’inedita ribalta in piena stagione estiva dopo le prime tre edizioni svolte in autunno (dal 2013 al 2015) e quelle successive disputate in primavera (dal 2016 al 2019 il lunedì di Pasqua).

Il percorso toccherà tutto il fermano come segno di rinascita e di rilancio del territorio ma il format organizzativo rimarrà confermato come nelle passate edizioni. A breve saranno annunciate anche le quote e le modalità di iscrizione disponibili su questo sito e [www.kronoservice.com](https://www.kronoservice.com/it/schedagara.php?idgara=2715)

Comunicato Stampa Marche Ciclando

