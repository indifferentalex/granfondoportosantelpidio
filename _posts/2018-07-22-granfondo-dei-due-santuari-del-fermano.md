---
layout: article
title: "Iscrizione gratuita alla Granfondo dei due Santuari del Fermano"
description: "Gira a pieni giri la macchina organizzativa della Granfondo dei due Santuari del Fermano con la Gio.Ca. Communications in cabina di regia con a fianco il comitato de il Grande Ciclismo a Porto Sant’Elpidio e l’amministrazione comunale elpidiense."
date: 2018-07-22 10:00:00 -0600
image: https://s3.eu-central-1.amazonaws.com/giovanissimi/Granfondo+del+Fermano+15102017+madonna+dell%2527ambro+(2).jpg
imagealt: "Gran Fondo del Fermano 2017, vittoria di Manuel Fedele"
---

# Iscrizione gratuita alla Granfondo dei due Santuari del Fermano

#### Luca Alò - {{ page.date | date: '%m/%d/%Y' }}

![Gran Fondo del Fermano 2017, vittoria di Manuel Fedele](https://s3.eu-central-1.amazonaws.com/giovanissimi/Granfondo+del+Fermano+15102017+madonna+dell%2527ambro+(2).jpg)

Gira a pieni giri la macchina organizzativa della Granfondo dei due Santuari del Fermano con la Gio.Ca. Communications in cabina di regia con a fianco il comitato de il Grande Ciclismo a Porto Sant’Elpidio e l’amministrazione comunale elpidiense.

Domenica 23 settembre è un’altra bella occasione per mettere in mostra il territorio di Porto Sant’Elpidio e il suo entroterra con le sue grandi potenzialità associando il lato sportivo con la cultura e la conoscenza di luoghi religiosi come il Santuario della Madonna dell’Ambro e della Corva, diffonendo un messaggio di solidarietà, spiritualità e sport nelle zone colpite dal terremoto di due anni fa.

Sul lato strettamente organizzativo, si lavora per avere un ottimo riscontro di partecipazione grazie alla formula ben collaudata dell’iscrizione gratuita tramite il sito di Kronoservice ([www.kronoservice.com](http://www.kronoservice.com)) dove seguire la procedura per effettuare l’adesione.

Il percorso misura 130 chilometri: si parte a Sud di Porto Sant’Elpidio pedalando inizialmente per 65 chilometri a velocità controllata lungo le sponde del fiume Tenna fino al Santuario della Madonna dell'Ambro (la piccola Lourdes) nel cuore del Parco dei Monti Sibillini.

Dall’Ambro giro di boa e sul medesimo percorso si punta dritto verso il mare ad andatura agonistica per arrivare al centro di Porto Sant'Elpidio sulla "Costa della Corva", storica salita dove spesso sono transitati i professionisti in alcune edizioni della Tirreno-Adriatico. Al culmine di questa ascesa, lunga 1 chilometro con una pendenza media del 10%, si trova il Santuario Madonna della Corva dove sarà posizionato il traguardo ed allestito tutto il cuore pulsante e logistico della manifestazione per le premiazioni e il pasta party finale.