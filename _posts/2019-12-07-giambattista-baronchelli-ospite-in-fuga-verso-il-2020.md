---
layout: article
title: "“In fuga verso il 2020”, Gianbattista Baronchelli altro nome illustre del Gala Ciclistico a Porto Sant’Elpidio"
description: "Torna a Porto Sant’Elpidio l’evento di riferimento di fine anno con il Gala Ciclistico “In Fuga verso il 2020” a cura di Marche Ciclando e con il coinvolgimento dell’amministrazione comunale di Porto Sant’Elpidio."
date: 2019-12-07 00:00:00 -0000
image: https://giovanissimi.s3.eu-central-1.amazonaws.com/In+Fuga+verso+il+2020+PSE+locandina+13122019+(2).jpeg
imagealt: "Locandina In fuga verso il 2020"
---

# “In fuga verso il 2020”, Gianbattista Baronchelli altro nome illustre del Gala Ciclistico a Porto Sant’Elpidio

#### Luca Alò - {{ page.date | date: '%d/%m/%Y' }}

![Locandina In fuga verso il 2020](https://giovanissimi.s3.eu-central-1.amazonaws.com/In+Fuga+verso+il+2020+PSE+locandina+13122019+(2).jpeg)

Torna a Porto Sant’Elpidio l’evento di riferimento di fine anno con il Gala Ciclistico “In Fuga verso il 2020” a cura di Marche Ciclando e con il coinvolgimento dell’amministrazione comunale di Porto Sant’Elpidio.

Venerdì 13 dicembre, a partire dalle 20:30 presso il ristorante Perla sul Mare (lungomare nord della città elpidiense), avrà luogo una serata sotto il segno della passione per il ciclismo e non mancherà il contatto con alcuni dei grandi campioni che hanno fatto la storia di questo sport.

A Porto Sant’Elpidio ritorna l’ex professionista degli anni settanta e ottanta Gianbattista Baronchelli che nel 2018 ha tenuto a battesimo la Granfondo dei Santuari del Fermano e presentò per l’occasione il suo libro “Dodici Secondi” (che narra la storia del Giro d’Italia 1974 e di quei 12 secondi in classifica generale che lo separarono dal vincitore Eddy Merckx).

Baronchelli va ad aggiungersi ai nomi illustri di Stefano Garzelli, Daniele Bennati, Alessandro Fabretti, Gigi Sgarbozza, Silvio Martinello e Gianni Solaroli che hanno confermato la loro presenza venerdì prossimo con la conduzione della serata affidata a Giorgio Martino e ad Antonello Orlando, il tutto accompagnato da tanta animazione musicale con il gruppo “Per Amore”.

Oltre a tracciare il bilancio di quanto svolto nel 2019, verrà illustrato il programma degli eventi ciclistici dell’anno 2020 nella città elpidiense con la Granfondo Città di Porto Sant’Elpidio il 22 marzo, la partenza di tappa del Giro d’Italia il 20 maggio (arrivo a Rimini), il Papà Elio Gran Premio Giorgio Mare per la categoria allievi il 26 luglio e la Granfondo dei tre Santuari del Fermano il 27 settembre.

Il costo della cena è di 35 euro, info e prenotazioni ai contatti telefonici 389-1607169 (Vincenzo Santoni) e 348-6112574 (Celso Bugiardini).

