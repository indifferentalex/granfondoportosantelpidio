---
layout: article
title: "Venerdì 23 marzo Moser padre e figlio a confronto nella serata di presentazione della Granfondo Porto Sant’Elpidio"
description: "Francesco Moser e Ignazio Moser: riflettori puntati su padre e figlio venerdì 23 marzo alle 19:00 in occasione della presentazione della sesta edizione della Granfondo Porto Sant’Elpidio presso la sala conferenze dell’azienda Loriblu (uscita autostradale A14 Porto Sant’Elpidio)."
date: 2018-02-24 10:00:00 -0600
image: https://s3.eu-central-1.amazonaws.com/giovanissimi/copertina_gfpse_2018.jpeg
imagealt: "Gran Fondo Citta di Porto Sant'Elpidio, 2 Aprile 2018, Pasquetta"
---

# Venerdì 23 marzo Moser padre e figlio a confronto nella serata di presentazione della Granfondo Porto Sant’Elpidio

#### Luca Alò - {{ page.date | date: '%m/%d/%Y' }}

![23 Marzo, i Moser a Porto Sant'Elpidio, mio padre una leggenda](https://s3.eu-central-1.amazonaws.com/giovanissimi/locandina_i_moser_pse.jpeg)

Francesco Moser e Ignazio Moser: riflettori puntati su padre e figlio venerdì 23 marzo alle 19:00 in occasione della presentazione della sesta edizione della Granfondo Porto Sant’Elpidio presso la sala conferenze dell’azienda Loriblu (uscita autostradale A14 Porto Sant’Elpidio).

Due ospiti d’eccezione con i quali si parlerà di ciclismo del passato e del presente ma anche due generazioni a confronto nello sport e nella vita con la conduzione di Giorgio Martino.

Un simpatico “testa a testa” tra Moser senior, leggenda del ciclismo tra gli anni settanta ed ottanta, noto per la sua rivalità con Giuseppe Saronni, e Moser junior che, dopo i trascorsi giovanili in bicicletta fino alla categoria dilettanti, si è rilanciato nel mondo dello spettacolo con la partecipazione al Grande Fratello.

In questo evento troverà spazio anche la presentazione della Granfondo, pronta ad animare il giorno di Pasquetta (lunedì 2 aprile) la città di Porto Sant’Elpidio, il suo lungomare, i comuni dell’entroterra fermano e piceno con la sua ampia offerta turistica agli occhi dei partecipanti e dei rispettivi familiari ed accompagnatori.