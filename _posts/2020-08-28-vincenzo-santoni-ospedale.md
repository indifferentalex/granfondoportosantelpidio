---
layout: article
title: "Incidente in bici per Vincenzo Santoni: gli auguri di pronta guarigione da tutto il mondo del ciclismo"
description: "La macchina organizzativa di Marche Ciclando è in molteplice fermento con l’obiettivo di tenere alta l’attenzione degli appassionati delle due ruote nel finale di stagione con lo svolgimento della Granfondo Porto Sant’Elpidio-Stefano Garzelli sabato 26 settembre e i Tre Santuari del Fermano domenica 27."
date: 2020-08-28 00:00:00 -0000
image: https://giovanissimi.s3.eu-central-1.amazonaws.com/Vincenzo-Santoni-2.jpg
imagealt: "Vincenzo Santoni, ex team manager di ciclismo professionistico"
---

# Incidente in bici per Vincenzo Santoni: gli auguri di pronta guarigione da tutto il mondo del ciclismo

#### Luca Alò - {{ page.date | date: '%d/%m/%Y' }}

![Vincenzo Santoni, ex team manager di ciclismo professionistico](https://giovanissimi.s3.eu-central-1.amazonaws.com/Vincenzo-Santoni-2.jpg)

Vincenzo Santoni, ex team manager di ciclismo professionistico, organizzatore della Granfondo di Porto Sant’Elpidio e parte attiva del comitato Marche Ciclando, è rimasto vittima di un incidente nel pomeriggio di ieri (27 agosto) mentre percorreva in bicicletta la statale adriatica a Porto San Giorgio.

È stato colpito da una sportellata dal conducente di un’auto non accorgendosi della sua presenza in bicicletta.

Caduto a terra, rimediando un taglio all’avambraccio e la frattura del femore (per la quale verrà subito operato), Santoni è attualmente ricoverato presso l’ospedale Murri di Fermo e intende  ringraziare gli operatori sanitari del pronto soccorso e del reparto ortopedia per l’efficienza del servizio e delle cure, unitamente al direttore generale sanitario del presidio ospedaliero fermano Licio Livini, al dottor Giuseppe Ciarrocchi e ad Antonio Angellotti che non hanno fatto mancare nulla a Vincenzo nei momenti critici post caduta.

Tanti i messaggi e le manifestazioni d’affetto dai tanti amici del mondo ciclistico e non solo affinchè possa riprendersi e tornare operativo al servizio del ciclismo con le sue iniziative a Porto Sant’Elpidio (le due granfondo di fine settembre e la partenza di tappa del Giro d’Italia ad ottobre).

Comunicato Stampa Marche Ciclando

