---
layout: article
title: "Granfondo Porto Sant’Elpidio: proroga dell’iscrizione gratuita fino a venerdì 30 marzo"
description: "L’arrivo della primavera porta una grande novità per i tanti appassionati che vogliono aderire alla Granfondo Porto Sant’Elpidio di lunedì 2 aprile."
date: 2018-02-24 10:00:00 -0600
image: https://s3.eu-central-1.amazonaws.com/giovanissimi/copertina_moser.jpg
imagealt: "23 Marzo, i Moser a Porto Sant'Elpidio, mio padre una leggenda"
---

# Granfondo Porto Sant’Elpidio: proroga dell’iscrizione gratuita fino a venerdì 30 marzo

#### Luca Alò - {{ page.date | date: '%m/%d/%Y' }}

![Gran Fondo Citta di Porto Sant'Elpidio, 2 Aprile 2018, Pasquetta, iscrizione gratuita fino al 30 marzo](https://s3.eu-central-1.amazonaws.com/giovanissimi/copertina_gfpse_2018.jpeg)

L’arrivo della primavera porta una grande novità per i tanti appassionati che vogliono aderire alla Granfondo Porto Sant’Elpidio di lunedì 2 aprile.

È stato prorogato a venerdì 30 marzo il termine dell’iscrizione gratuita per tramite del sito [www.kronoservice.com](http://www.kronoservice.com).

Grazie agli sforzi congiunti della Gio.Ca. Communications, del comitato Il Grande Ciclismoa Porto Sant’Elpidio e dell’amministrazione comunale elpidiense, si attende il giorno di Pasquetta per pedalare sui 129 chilometri del percorso che attraversa molti scorci suggestivi dell’entroterra fermano e piceno con tanti panorami che si aprono alla vista dei partecipanti, dal mare fino ad arrivare ai piedi dei Sibillini con strade prive di traffico e tanti luoghi incontaminati.

SERATA CON I MOSER E PEDALATA 23/24 MARZO - Venerdì 23 marzo alle 19:00 presso la sala conferenze dell’azienda Loriblu (uscita autostradale A14 Porto Sant’Elpidio), Francesco Moser ed Ignazio Moser saranno gli ospiti illustri della presentazione nel contesto di “Mio padre una leggenda” un talk-show tra aneddoti e fatti del ciclismo passato e del presente. La serata prosegue con la cena al costo di 45 euro presso il Ristorante Il Gambero mentre il giorno dopo (sabato 24) a partire dalle 9:00 (presso il negozio Tutti Campioni E-Bike Store sulla via Faleriense) i due Moser in compagnia di Vincenzo Santoni, dello staff di Tutti Campioni E-Bike Store e degli appassionati delle due ruote saranno protagonisti di una pedalata non competitiva che toccherà alcune zone del percorso della Granfondo del 2 aprile.