---
layout: article
title: "Michele Marinozzi new entry dello staff della Granfondo Porto Sant’Elpidio"
description: "Si scrive Granfondo, si legge Porto Sant’Elpidio: un connubio perfetto tra una manifestazione ciclistica e il suo territorio che andrà in scena lunedì 22 aprile, giorno di Pasquetta."
date: 2019-03-13 10:00:00 -0600
image: https://s3.eu-central-1.amazonaws.com/giovanissimi/michele-marinozzi.jpg
imagealt: "Michele Marinozzi, new entry dello staff della Granfondo Porto Sant'Elpidio"
---

# Michele Marinozzi new entry dello staff della Granfondo Porto Sant’Elpidio

#### Luca Alò - {{ page.date | date: '%d/%m/%Y' }}

![Michele Marinozzi, new entry dello staff della Granfondo Porto Sant'Elpidio](https://s3.eu-central-1.amazonaws.com/giovanissimi/michele-marinozzi.jpg)

Si scrive Granfondo, si legge Porto Sant’Elpidio: un connubio perfetto tra una manifestazione ciclistica e il suo territorio che andrà in scena lunedì 22 aprile, giorno di Pasquetta.

A sostenere fattivamente l’impegno della Gio.Ca. Communication e del Comitato del Grande Ciclismo a Porto Sant’Elpidio, l’amministrazione comunale elpidiense e un vasto pool di sponsor e di sostenitori per far sì che la manifestazione possa crescere nel prestigio e nel numero dei partecipanti.

Ad affiancare lo staff di Vincenzo Santoni, la new entry Michele Marinozzi che si occuperà di prendere i contatti con le squadre del territorio marchigiano ed anche con quelle fuori regione.

Marinozzi ha avuto un glorioso passato ciclistico tra le fila della Calzaturieri Montegranaro e della Granatelli per poi completare il salto tra i professionisti con la slovena Krka Telekom fino al 2001. Ad oggi è un ciclista che partecipa a tutte le gare amatoriali ed ha un feeling particolare con la Granfondo Porto Sant’Elpidio andando vicino al successo nel 2014 e classificandosi ottavo nel 2018.

Oltre a mettersi il numero dorsale sulla schiena, Michele Marinozzi avrà il piacere di condividere un’esperienza anche nel dietro le quinte per tenere ancora più vivo l’interesse agli occhi del movimento cicloamatoriale delle Marche e del Centro Italia.

Sul web sempre attivo il sito [granfondopse.it](http://granfondopse.it/) dove consultare il regolamento e le iscrizioni sono già aperte alla quota di 15 euro fino al 18 aprile (per chi sceglie la partenza alla francese la quota è di 10 euro) collegandosi al link [endu.net](https://www.endu.net/it/events/granfondo-internazionale-citta-di-porto-santelpidio/entry)