---
layout: article
title: "Riparte a pieno ritmo l’organizzazione della Granfondo Città di Porto Sant’Elpidio 2019"
description: "Porto Sant’Elpidio si prepara a vivere per il settimo anno di fila il prestigio della sua Granfondo nel tradizionale appuntamento di Pasquetta (lunedì 22 aprile)."
date: 2019-01-05 10:00:00 -0600
image: https://s3.eu-central-1.amazonaws.com/giovanissimi/GRanfondo+Porto+Sant'Elpidio+22042018+locandina+sponsor.jpg
imagealt: "Locandina Granfondo Città di Porto Sant'Elpidio settima edizione 22 Aprile 2019"
---

# Riparte a pieno ritmo l’organizzazione della Granfondo Città di Porto Sant’Elpidio 2019

#### Luca Alò - {{ page.date | date: '%d/%m/%Y' }}

![Locandina Granfondo Città di Porto Sant'Elpidio settima edizione 22 Aprile 2019](https://s3.eu-central-1.amazonaws.com/giovanissimi/GRanfondo+Porto+Sant'Elpidio+22042018+locandina+sponsor.jpg)

Porto Sant’Elpidio si prepara a vivere per il settimo anno di fila il prestigio della sua Granfondo nel tradizionale appuntamento di Pasquetta (lunedì 22 aprile).

Grazie al forte impegno della Gio.Ca. Communication e del Comitato Il Grande Ciclismo a Porto Sant’Elpidio, anche l’amministrazione comunale elpidiense ha risposto con grande entusiasmo al progetto degli organizzatori per fare di Porto Sant’Elpidio il centro nevralgico delle due ruote e del turismo in bicicletta come lo è stato in passato con le edizioni precedenti della Granfondo ed anche con il Meeting Nazionale dei Giovanissimi FCI, le tappe della Tirreno-Adriatico e del Giro d’Italia.

Fra pochi giorni (esattamente il 17 gennaio, giorno di Sant’Antonio) si aprono ufficialmente le iscrizioni per la nuova edizione che si disputerà su un percorso rinnovato: 95 chilometri più agevoli per tutti i partecipanti senza la salita iniziale di Lapedona e quella di Montelparo, l’aggiunta di un settore di sterrato in località Cretarola e l’arrivo sul Lungomare Trieste senza compiere il circuito finale.