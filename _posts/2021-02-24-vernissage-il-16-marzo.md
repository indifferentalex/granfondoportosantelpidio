---
layout: article
title: "Granfondo Porto Sant’Elpidio-Stefano Garzelli, vernissage il 16 marzo"
description: "È programmata per lunedì 16 alle 18:30 presso il Ristorante Perla sul Mare la presentazione ufficiale non solo della Granfondo ma anche della partenza di tappa del 103° Giro d’Italia con la città elpidiense coinvolta nella frazione che arriverà a Rimini il 20 maggio."
date: 2021-02-24 00:00:00 -0000
image: https://giovanissimi.s3.eu-central-1.amazonaws.com/GF+Porto+Sant'Elpidio-Stefano+Garzelli+22032020+locandina.jpg
imagealt: "Granfondo Porto Sant'Elpidio - Stefano Garzelli 2020"
---

# Granfondo Porto Sant’Elpidio-Stefano Garzelli, vernissage il 16 marzo

#### Luca Alò - {{ page.date | date: '%d/%m/%Y' }}

![Granfondo Porto Sant'Elpidio - Stefano Garzelli 2020](https://giovanissimi.s3.eu-central-1.amazonaws.com/GF+Porto+Sant'Elpidio-Stefano+Garzelli+22032020+locandina.jpg)

Prosegue senza sosta alcuna l’organizzazione materiale della Granfondo Porto Sant’Elpidio-Stefano Garzelli a un mese dall’evento ciclistico amatoriale in programma domenica 22 marzo.

È programmata per lunedì 16 alle 18:30 presso il Ristorante Perla sul Mare la presentazione ufficiale non solo della Granfondo ma anche della partenza di tappa del 103°Giro d’Italia con la città elpidiense coinvolta nella frazione che arriverà a Rimini il 20 maggio.

Una presentazione ad hoc con la presenza di alcuni personaggi illustri: attesi a Porto Sant’Elpidio il testimonial della granfondo Stefano Garzelli vincitore del Giro d'Italia nel 2000 e il direttore del ciclismo per conto di Rcs Sport Mauro Vegni dove si parlerà di ciclismo a 360 gradi non solo con la corsa amatoriale ma anche di Giro d’Italia facendo di Porto Sant’Elpidio il polo d’attrazione di tutti gli eventi ciclistici dell’anno 2020 sotto il marchio di Marche Ciclando con il coinvolgimento dell’amministrazione comunale del sindaco Nazzareno Franchellucci e di un vasto pool di sponsor per mantenere viva la tradizione delle due ruote a beneficio dell’economia e del turismo locale.

Sul web sempre attivo il sito [http://granfondopse.it/](http://granfondopse.it/) dove consultare il regolamento e le iscrizioni che sono già aperte alla quota di 20 euro fino al 29 febbraio, 25 euro fino al 10 marzo e 30 euro fino al 20 marzo.

Iscriviti al link diretto [https://www.kronoservice.com/it/schedagara.php?idgara=2715](https://www.kronoservice.com/it/schedagara.php?idgara=2715)

Comunicato Stampa Marche Ciclando
