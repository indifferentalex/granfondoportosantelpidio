---
layout: article
title: "Bike Card? No problem! Iscriviti gratis alla Granfondo Porto Sant’Elpidio e del Fermano"
description: "La novità 2018 in ambito ciclistico è rappresentata dalla Bike Card che tanto fermento sta suscitando tra le società e gli addetti ai lavori del ciclismo amatoriale."
date: 2017-12-30 10:00:00 -0600
image: https://s3.eu-central-1.amazonaws.com/giovanissimi/GF_PSElpidio_17042017_arrivo_Zanetti-Barchi.jpg
imagealt: "Gran Fondo Porto Sant'Elpidio arrivo di Zanetti-Barchi"
---

# Bike Card? No problem! Iscriviti gratis alla Granfondo Porto Sant’Elpidio e del Fermano

#### Luca Alò - {{ page.date | date: '%m/%d/%Y' }}

![Gran Fondo Porto Sant'Elpidio arrivo di Zanetti-Barchi](https://s3.eu-central-1.amazonaws.com/giovanissimi/GF_PSElpidio_17042017_arrivo_Zanetti-Barchi.jpg)

La novità 2018 in ambito ciclistico è rappresentata dalla Bike Card che tanto fermento sta suscitando tra le società e gli addetti ai lavori del ciclismo amatoriale.

I tesserati degli Enti di Promozione Sportiva, che non sono Acsi o Uisp, dovranno dotarsi della tessera Bike Card (al costo annuale di 25 euro) per partecipare alle manifestazioni organizzate sotto l'egida di Federciclismo, Acsi e Uisp allo scopo di dare l’opportunità ai rispettivi tesserati di sottoscrivere una convenzione e di offrire la reciprocità a tutti gli associati di poter partecipare nelle manifestazioni ciclistiche a determinate condizioni.

Anche il comitato organizzatore della Granfondo Porto Sant’Elpidio (2 aprile 2018) e del Fermano (14 aprile 2018), in seno alla Gio.Ca. Communications, ha voluto esprimere la propria opinione in merito: “Ok alla Bike Card! Per compensare l’acquisto della tessera annuale, la Granfondo Porto Sant’Elpidio e quella del Fermano offrono l’iscrizione gratuita ai partecipanti perché i nostri due eventi non vogliono far mancare nulla sul piano organizzativo, turistico, tecnico, logistico, dell’accoglienza e della sicurezza. Alle nostre manifestazioni è bello pedalare con tranquillità e serenità, oltre a dare un incentivo forte al nostro territorio.” 