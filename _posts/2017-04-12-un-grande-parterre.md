---
layout: article
title: "Un grande parterre per la Granfondo Città di Porto Sant’Elpidio"
description: "La Porto Sant’Elpidio delle due ruote ritrova la Granfondo per la quinta volta: un appuntamento imperdibile per chi vorrà scegliere di trascorrere un lunedì di Pasqua insolito con il ciclismo amatoriale."
date: 2017-04-12 10:00:00 -0600
image: /assets/images/17916872.jpg
imagealt: "Partenza della Granfondo Città di Porto Sant'Elpidio"
---

# Un grande parterre per la Granfondo Città di Porto Sant’Elpidio

#### Luca Alò - {{ page.date | date: '%m/%d/%Y' }}

![Partenza della Granfondo Città di Porto Sant'Elpidio]({{ site.baseurl }}/assets/images/17916872.jpg)

La Porto Sant’Elpidio delle due ruote ritrova la Granfondo per la quinta volta: un appuntamento imperdibile per chi vorrà scegliere di trascorrere un lunedì di Pasqua insolito con il ciclismo amatoriale.

Il percorso di gara misura 130,5 chilometri ed attraversa molti scorci suggestivi dell’entroterra fermano e piceno con tanti panorami che si aprono alla vista dei partecipanti, dal mare fino ad arrivare ai piedi dei Sibillini con strade prive di traffico e tanti luoghi incontaminati.

Le iscrizioni stanno iniziando a crescere (Abruzzo, Lazio, Umbria, Emilia Romagna, Veneto e Lombardia le regioni partecipanti oltre alle Marche che farà gli onori di casa) con un elenco di partecipanti di prima qualità con la presenza delle squadre Cannondale Gobbi FSA (Christian Barchi e Antonio Carbotti), la Scott Team Granfondo (Igor Zanetti, Andrea Molini e Fabio Laghi), la Melania Omm (Emidio Celani, Claudio Astolfi, Alessandro Fantini e Wladimiro D’Ascenzo) e la Studio Moda Hair Gallery (Alessandro D’Andrea e Giovanni Lattanzi) tra quelle di riferimento e tra le più quotate per lasciare il segno nella granfondo.

### VERIFICA ISCRIZIONI E RITIRO PACCHI GARA

Presso il Diamond Palace Loriblù in via dell’Economia (uscita A14 Porto Sant’Elpidio) venerdì 14 aprile dalle ore 15.00 alle ore 19.00; sabato 15 aprile dalle ore 9:00 alle ore 13:00 e dalle ore 15.00 alle ore 19.00, lunedì 17 aprile dalle ore 5:45 alle 7:30. Partenza alle ore 7:45.