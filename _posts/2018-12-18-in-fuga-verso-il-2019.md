---
layout: article
title: "In fuga verso il 2019, grandi preparativi per l’immancabile festa del ciclismo elpidiense di fine anno"
description: "“In fuga verso il 2019” è la tradizionale festa di fine anno aperta ad amici, addetti ai lavori e personaggi noti del mondo del ciclismo: appuntamento a Porto San Giorgio nell’inedita location del ristorante-chalet Tropical (lungomare Antonio Gramsci) mercoledì 19 dicembre a partire dalle 20:00."
date: 2018-12-18 10:00:00 -0600
image: https://s3.eu-central-1.amazonaws.com/giovanissimi/Gran+Gala+Ciclismo-In+Fuga+verso+il+2019+-+19122018+volantino.jpeg
imagealt: "Voltanino Gran Gala del Ciclismo, in fuga verso il 2019 al Ristorante Chalet Tropical"
---

# In fuga verso il 2019, grandi preparativi per l’immancabile festa del ciclismo elpidiense di fine anno

#### Luca Alò - {{ page.date | date: '%m/%d/%Y' }}

![Voltanino Gran Gala del Ciclismo, in fuga verso il 2019 al Ristorante Chalet Tropical](https://s3.eu-central-1.amazonaws.com/giovanissimi/Gran+Gala+Ciclismo-In+Fuga+verso+il+2019+-+19122018+volantino.jpeg)

“In fuga verso il 2019” è la tradizionale festa di fine anno aperta ad amici, addetti ai lavori e personaggi noti del mondo del ciclismo: appuntamento a Porto San Giorgio nell’inedita location del ristorante-chalet Tropical (lungomare Antonio Gramsci) mercoledì 19 dicembre a partire dalle 20:00.

Una bella occasione per scambiarsi gli auguri di Natale, fare beneficenza e conoscere da vicino le novità principali degli eventi 2019 della Gio.Ca. Communications e de Il Comitato del Grande Ciclismo a Porto Sant’Elpidio con il supporto dell’amministrazione comunale elpidiense: tra queste l’illustrazione del nuovo percorso della Granfondo Città Porto Sant’Elpidio in programma il giorno di Pasquetta (22 aprile) mentre rimane stabilmente collocata a settembre (giorno 22) la Granfondo dei due Santuari del Fermano.

A tenere a battesimo la nuova stagione degli eventi ciclistici elpidiensi alcuni ospiti del calibro di Riccardo Magrini (ex professionista e voce tecnica del ciclismo per conto di Eurosport), Andrea Tafi (ex professionista vincitore del Giro di Lombardia, della Parigi-Roubaix, del Giro delle Fiandre e di tre Giri del Lazio), Simona Rolandi (giornalista Rai Sport) e Sylvie Lubamba (showgirl). La conduzione della serata sarà affidata a Giorgio Martino ed accompagnata a ritmo di musica con la band di Talk Radio. La quota di adesione alla cena è di 35 euro (info 0734672396).

Nel corso dell’evento, spazio alle premiazioni della combinata Gran Prix Coste Fermane con la proclamazione dei vincitori Damiano Trivarelli e Cinzia Zacconi per una serata ad alto tasso di divertimento e di spettacolo nel segno della passione per il ciclismo.