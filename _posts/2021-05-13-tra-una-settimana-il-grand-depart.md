---
layout: article
title: "El Diablo Cycling Festival: tra una settimana il “grand depart” a Porto Sant’Elpidio con la cronometro a coppie sul lungomare"
description: "E’ arrivato il momento di conoscere da vicino le caratteristiche di El Diablo Cycling Festival in onore del mitico Claudio Chiappucci, la guest star di questa edizione 2021 che propone un programma allettante e ricco di novità a partire dalla cronometro che sarà prova di apertura venerdì 21 maggio e farà da traino alla Granfondo Porto Sant’Elpidio di sabato 22 e alla Tre Santuari del Fermano di domenica 23."
date: 2021-05-13 00:00:00 -0000
image: https://giovanissimi.s3.eu-central-1.amazonaws.com/Pista+ciclabile+lungomare+sud+porto+sant'elpidio.jpg
imagealt: "La nuova sezione di pista ciclabile a Porto Sant'Elpidio"
---

# El Diablo Cycling Festival: tra una settimana il “grand depart” a Porto Sant’Elpidio con la cronometro a coppie sul lungomare

#### Luca Alò - {{ page.date | date: '%d/%m/%Y' }}

![La nuova sezione di pista ciclabile a Porto Sant'Elpidio](https://giovanissimi.s3.eu-central-1.amazonaws.com/Pista+ciclabile+lungomare+sud+porto+sant'elpidio.jpg)

E’ arrivato il momento di conoscere da vicino le caratteristiche di El Diablo Cycling Festival in onore del mitico Claudio Chiappucci, la guest star di questa edizione 2021 che propone un programma allettante e ricco di novità a partire dalla cronometro che sarà prova di apertura venerdì 21 maggio e farà da traino alla Granfondo Porto Sant’Elpidio di sabato 22 e alla Tre Santuari del Fermano di domenica 23.

Un'organizzazione inappuntabile quella della Gio.Ca Communication che punta a migliorarsi di anno in anno e a cercare sempre nuovi stimoli per promuovere la città di Porto Sant’Elpidio come centro nevralgico delle due ruote, cavalcando l’onda emotiva dell’attuale ripartenza di alcuni settori dell’economia e del turismo, pur avendo a che fare ancora con l’evolversi della pandemia.

Con il tempo preso sul secondo atleta, il percorso della cronometro a coppie si svolge interamente sul lungomare di Porto Sant'Elpidio (andata sud/nord e ritorno). Per gli esordienti svolgimento della cronometro individuale con tracciato ridotto a 6 chilometri con partenza dal centro del lungomare e conclusione nello stesso arrivo di tutte le altre categorie, rispettando il chilometraggio da regolamento. Per allievi, juniores, under 23 e amatori la modalità è a coppie sulla distanza di 12,8 chilometri.

Questo il cronoprogramma del pomeriggio di venerdì 21 maggio: ritrovo a partire dalle 10:00 in Largo della Resistenza a Porto Sant’Elpidio, le partenze delle gare giovanili alle 14:30 (dagli esordienti in su) e per gli amatori alle 19:30.

Questa iniziativa della cronometro sul lungomare, con i suoi 7 chilometri di pista ciclabile da nord a sud, si colloca alla perfezione in concomitanza con il recente riconoscimento attribuito alla città elpidiense per la consegna della bandiera gialla dei comuni ciclabili che sancirà formalmente l’ingresso del comune alla “rete dei comuni ciclabili”.

Porto Sant’Elpidio continua ad investire non solo nello sport ma anche nella mobilità dolce, importante strumento per portare nel territorio tanti appassionati delle due ruote come nelle intenzioni degli organizzatori di El Diablo Cycling Festival.

Per le iscrizioni alla cronometro solo per le categorie amatoriali il link di riferimento è [https://www.endu.net/it/events/cronometro-a-squadre-porto-santelpidio/info](https://www.endu.net/it/events/cronometro-a-squadre-porto-santelpidio/info) entro il 20 maggio mentre per gli agonisti tramite il fattore K della Federazione Ciclistica Italiana (Id Gara 158974 per la gara a cronometro individuale esordienti e Id Gara 157206 per la cronometro a coppie allievi, juniores e under 23).

Comunicato Stampa Gio.Ca. Communications