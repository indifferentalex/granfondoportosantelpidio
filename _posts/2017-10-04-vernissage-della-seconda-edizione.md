---
layout: article
title: "Granfondo del Fermano: vernissage della seconda edizione venerdì 6 ottobre"
description: "A Porto Sant’Elpidio, continuano senza sosta i preparativi per la realizzazione della seconda edizione della Granfondo del Fermano in data domenica 15 ottobre."
date: 2017-10-04 10:00:00 -0600
image: https://s3.eu-central-1.amazonaws.com/giovanissimi/Granfondo+del+Fermano+15102017.jpg
imagealt: "La seconda edizione si terrà domenica 15 ottobre"
---

# Granfondo del Fermano: vernissage della seconda edizione venerdì 6 ottobre

#### Luca Alò - {{ page.date | date: '%d/%m/%Y' }}

![La seconda edizione si terrà domenica 15 ottobre](https://s3.eu-central-1.amazonaws.com/giovanissimi/Granfondo+del+Fermano+15102017.jpg)

A Porto Sant’Elpidio, continuano senza sosta i preparativi per la realizzazione della seconda edizione della Granfondo del Fermano in data domenica 15 ottobre.

È programmata per venerdì 6 ottobre alle 18:30 la presentazione ufficiale a Porto Sant’Elpidio (presso la sala conferenze del ristorante La Perla sul Mare in via Trieste, lungomare nord) con tanti ospiti, personaggi del mondo ciclistico e tanti addetti ai lavori per conoscere ancor più da vicino i dettagli dell’evento cicloamatoriale di fine stagione in seno alla Gio.Ca. Communications, al Comitato il Grande Ciclismo a Porto Sant’Elpidio e all’amministrazione comunale della città elpidiense che prevede un percorso unico di 129,3 chilometri coinvolgendo i due luoghi di culto più rinomati dell’entroterra fermano: il Santuario Madonna dell’Ambro a Montefortino (la Piccola Lourdes dei Sibillini) e al Santuario Maria Addolorata della Corva (dove sarà posto l’arrivo in cima all’omonimo quartiere elpidiense).

Le iscrizioni, alla quota di 25 euro, sono già attive su Kronoservice al link [http://www.kronoservice.com/it/schedagara.php?idgara=2099](http://www.kronoservice.com/it/schedagara.php?idgara=2099) ed anche sul sito [sotto la voce iscriversi](http://granfondopse.it/iscriversi/)