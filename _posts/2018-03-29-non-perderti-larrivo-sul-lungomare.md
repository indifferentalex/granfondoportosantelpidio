---
layout: article
title: "Granfondo Porto Sant’Elpidio: non perderti l’arrivo sul lungomare!"
description: "La Granfondo Porto Sant’Elpidio inizia ad entrare nella sua fase decisiva in ambito organizzativo e lo fa nel migliore dei modi, forte del crescente interesse attorno all’evento ciclistico organizzato dalla Gio.Ca. Communications (in sinergia con il comitato Il Grande Ciclismo a Porto Sant’Elpidio e l’amministrazione comunale) che toccherà quota 500 partecipanti nel giorno di Pasquetta."
date: 2018-03-29 10:00:00 -0600
image: https://s3.eu-central-1.amazonaws.com/giovanissimi/gfpse_lungomare_rotonda_premiazione.jpg
imagealt: "Gran Fondo Citta di Porto Sant'Elpidio, premiazione dell'edizione passata, quest'anno il 2 Aprile 2018, con arrivo sul lungomare"
---

# Granfondo Porto Sant’Elpidio: non perderti l’arrivo sul lungomare!

#### Luca Alò - {{ page.date | date: '%m/%d/%Y' }}

![Gran Fondo Citta di Porto Sant'Elpidio, premiazione dell'edizione passata, quest'anno il 2 Aprile 2018, con arrivo sul lungomare](https://s3.eu-central-1.amazonaws.com/giovanissimi/gfpse_lungomare_rotonda_premiazione.jpg)

La Granfondo Porto Sant’Elpidio inizia ad entrare nella sua fase decisiva in ambito organizzativo e lo fa nel migliore dei modi, forte del crescente interesse attorno all’evento ciclistico organizzato dalla Gio.Ca. Communications (in sinergia con il comitato Il Grande Ciclismo a Porto Sant’Elpidio e l’amministrazione comunale) che toccherà quota 500 partecipanti nel giorno di Pasquetta.

Ci sono tanti buoni motivi per essere presenti lunedì 2 aprile nella città elpidiense: per i ciclisti il privilegio di pedalare su strade lontane dal traffico tra il mare Adriatico e i Monti Sibillini su un percorso unico di 130 chilometri (19 comuni del Fermano e uno della provincia di Ascoli Piceno), di usufruire dell’iscrizione gratuita e del pranzo a base di pesce (insieme ai familiari e agli accompagnatori) al prezzo modico di 15 euro.

Per gli sportivi e il pubblico, l’occasione di fare una passeggiata in riva al mare ed ammirare da vicino i protagonisti della granfondo con il traguardo posto in Viale Trieste abbellito con una scenografia delle grandi occasioni sullo stile del Giro d’Italia.

Il lungomare elpidiense (Viale Trieste) è celebre nella storia del ciclismo per aver ospitato tanti gloriosi arrivi della Tirreno-Adriatico e del Giro d’Italia.

L’arrivo della granfondo consente agli spettatori di vedere anche il passaggio dei corridori che affronteranno il circuito finale di 11,9 chilometri prima di tagliare il traguardo oltre a portarsi dentro un dolce ricordo di una giornata di Pasquetta che a Porto Sant’Elpidio fa rima con bicicletta!

VERIFICA ISCRIZIONI E PARTENZA

Presso il Diamond Palace Loriblù in via dell’Economia (uscita A14 Porto Sant’Elpidio) lunedì 2 aprile dalle ore 5:45 alle 7:30. Partenza alle ore 7:45, arrivo dei primi corridori in Viale Trieste ore 11:15 circa.