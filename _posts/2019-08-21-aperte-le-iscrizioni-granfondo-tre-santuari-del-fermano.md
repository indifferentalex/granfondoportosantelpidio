---
layout: article
title: "Aperte le iscrizioni alla Granfondo dei Tre Santuari del Fermano"
description: "La Granfondo dei Tre Santuari del Fermano presenta molti elementi di novità per l’edizione 2019 e si avvia con entusiasmo a regalare tante emozioni nel segno del binomio due ruote-spiritualità grazie agli sforzi organizzativi della Gio.Ca. Communication e del Comitato Il Grande Ciclismo a Porto Sant’Elpidio, oltre alla disponibilità degli sponsor (Giorgio Mare, Lipobreak, Dima-Hair Services, Linea Oro, Didacus, Eco Elpidiense, E-Bike Store Tutti Campioni e New System srl più altri partner minori) e all’impegno sinergico con le amministrazioni comunali di Porto Sant’Elpidio, Monte Giberto e Montefortino."
date: 2019-08-21 10:00:00 -0600
image: https://giovanissimi.s3.eu-central-1.amazonaws.com/Granfondo+dei+Tre+Santuari+22092019+planimetria.jpeg
imagealt: "Planimetria della Granfondo Tre Santuari del Fermano 22 Settembre 2019"
---

# Aperte le iscrizioni alla Granfondo dei Tre Santuari del Fermano

#### Luca Alò - {{ page.date | date: '%d/%m/%Y' }}

![Planimetria della Granfondo Tre Santuari del Fermano 22 Settembre 2019](https://giovanissimi.s3.eu-central-1.amazonaws.com/Granfondo+dei+Tre+Santuari+22092019+planimetria.jpeg)

La Granfondo dei Tre Santuari del Fermano presenta molti elementi di novità per l’edizione 2019 e si avvia con entusiasmo a regalare tante emozioni nel segno del binomio due ruote-spiritualità grazie agli sforzi organizzativi della Gio.Ca. Communication e del Comitato Il Grande Ciclismo a Porto Sant’Elpidio, oltre alla disponibilità degli sponsor (Giorgio Mare, Lipobreak, Dima-Hair Services, Linea Oro, Didacus, Eco Elpidiense, E-Bike Store Tutti Campioni e New System srl più altri partner minori) e all’impegno sinergico con le amministrazioni comunali di Porto Sant’Elpidio, Monte Giberto e Montefortino.

E' un appuntamento che intende mettere in risalto la bellezza dei santuari di Madonna delle Grazie (Monte Giberto), Ambro (Montefortino) e Corva (Porto Sant’Elpidio), i paesaggi fatti di verde e di azzurro dei Monti Sibillini e del Mare Adriatico ma è anche un bel momento di aggregazione dove ciclisti, accompagnatori, familiari, tecnici e addetti ai lavori si preparano a vivere questa esperienza con grande partecipazione emotiva e in un territorio sempre ospitale ed affezionato nei confronti del ciclismo come quello dell’entroterra fermano.

![Altimetria della Granfondo Tre Santuari del Fermano 22 Settembre 2019](https://giovanissimi.s3.eu-central-1.amazonaws.com/Granfondo+dei+Tre+Santuari+22092019+altimetria.jpeg)

Dopo la partenza dal santuario Madonna delle Grazie, si prosegue per un tratto in linea di 48 chilometri a velocità controllata fino alla Madonna dell’Ambro con giro di boa e direzione verso il mare ad andatura agonistica per 65,2 chilometri fino al centro di Porto Sant'Elpidio sulla "Costa della Corva", storica salita dove spesso sono transitati i professionisti in alcune edizioni della Tirreno-Adriatico. Al culmine di questa ascesa, lunga 1 chilometro con una pendenza media del 10%, si trova il Santuario Madonna della Corva dove sarà posizionato il traguardo ed allestito tutto il cuore pulsante e logistico post gara per accogliere le premiazioni e il pasta party finale.

Le iscrizioni sono ufficialmente aperte tramite il sito Endu al link [https://www.endu.net/it/events/granfondo-del-fermano](https://www.endu.net/it/events/granfondo-del-fermano) sottoscrivendo la quota di 15 euro fino al 19 settembre e di 10 euro per chi sceglie la partenza alla francese.

Altre info complete sulla corsa relative a regolamento e modalità di iscrizione Info complete al link [https://granfondopse.it/regolamento_gran_fondo_del_fermano/](https://granfondopse.it/regolamento_gran_fondo_del_fermano/)

