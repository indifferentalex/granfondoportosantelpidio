---
layout: article
title: "Venerdì 12 aprile: in arrivo il vernissage della Lipobreak Race Internazionale Città di Porto Sant’Elpidio"
description: "Si sta per alzare il sipario sulla Lipobreak Race Internazionale Città di Porto Sant’Elpidio l’evento tanto atteso di ciclismo amatoriale nella città elpidiense il giorno di Pasquetta."
date: 2019-04-08 10:00:00 -0600
image: https://s3.eu-central-1.amazonaws.com/giovanissimi/lipobreak_22_aprile.jpeg
imagealt: "Lipobreak Race Porto Sant'Elpidio 2019"
---

# Venerdì 12 aprile: in arrivo il vernissage della Lipobreak Race Internazionale Città di Porto Sant’Elpidio

#### Luca Alò - {{ page.date | date: '%d/%m/%Y' }}

![Lipobreak Race Porto Sant'Elpidio 2019](https://s3.eu-central-1.amazonaws.com/giovanissimi/lipobreak_22_aprile.jpeg)

Si sta per alzare il sipario sulla Lipobreak Race Internazionale Città di Porto Sant’Elpidio l’evento tanto atteso di ciclismo amatoriale nella città elpidiense il giorno di Pasquetta.

Grazie agli sforzi della Gio.Ca. Communications, del comitato Il Grande Ciclismo a Porto Sant’Elpidio e dell’amministrazione comunale elpidiense, si attende la fatidica data del 22 aprile per pedalare sul nuovo percorso di 95 chilometri che attraversa molti scorci suggestivi dell’entroterra fermano e piceno con tanti panorami che si aprono alla vista dei partecipanti su strade prive di traffico e tanti luoghi incontaminati.

L’abbinamento al brand Lipobreak è la novità di rilievo di questa edizione che sarà svelata per intero in tutti i dettagli alla presenza di grandi ospiti: su tutti “El Diablo” Claudio Chiappucci, i giornalisti Gianni Solaroli, Antonello Orlando e Giorgio Martino (nelle funzioni di moderatore della presentazione) insieme a Stefano Marconi (presidente della Rays spa, titolare di Lipobreak e dell’Anconitana calcio) Giorgio Longhi (titolare di Giorgio Mare) e Mauro Pieroni (titolare dei marchi Dima e Hair Service).

Appuntamento a venerdì 12 aprile alle 18:30 presso la sala conferenze dell’azienda Rays in Via Francesco Crispi (civico 26) a Osimo Stazione. Al termine della presentazione seguirà un’apericena.