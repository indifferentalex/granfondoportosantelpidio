---
layout: article
title: "Porto Sant’Elpidio, Pasquetta con la Granfondo all’insegna del turismo lento"
description: "Non si ferma la macchina organizzativa della Granfondo Porto Sant’Elpidio in data lunedì 17 aprile nel giorno di Pasquetta. I promotori del Gruppo Ciclistico Faleriense e Gio.Ca Communications lavorano senza sosta per continuare ad infiocchettare la quinta edizione di un evento che va oltre il lato sportivo ed agonistico, nonché un ottimo volano per il turismo lento."
date: 2017-02-27 10:00:00 -0600
image: /assets/images/GF_Porto_SantElpidio_17apr2017_cartolina_piccola.jpg
imagealt: "Granfondo Città di Porto Sant'Elpidio 2017, V Edizione"
---

# Porto Sant’Elpidio, Pasquetta con la Granfondo all’insegna del turismo lento

#### Luca Alò - {{ page.date | date: '%m/%d/%Y' }}

![Granfondo Città di Porto Sant'Elpidio 2017, V Edizione]({{ site.baseurl }}/assets/images/GF_Porto_SantElpidio_17apr2017_cartolina_piccola.jpg)

Non si ferma la macchina organizzativa della Granfondo Porto Sant’Elpidio in data lunedì 17 aprile nel giorno di Pasquetta. I promotori del Gruppo Ciclistico Faleriense e Gio.Ca Communications lavorano senza sosta per continuare ad infiocchettare la quinta edizione di un evento che va oltre il lato sportivo ed agonistico, nonché un ottimo volano per il “turismo lento”.

![La planimetria della Granfondo Città di Porto Sant'Elpidio 2017]({{ site.baseurl }}/assets/images/Q1zHhXR.jpg)

È stato confermato il percorso dello scorso anno con il classico incolonnamento davanti al Diamond Palace Loriblu. Nei primi 102 chilometri, comuni ad entrambi i percorsi, la velocità sarà assistita per una media di 30 km/h, mentre i restanti 51,6 chilometri saranno a velocità libera per la granfondo ed i restanti 36,1 chilometri saranno nella stessa maniera per la mediofondo.

Nei due percorsi saranno attraversati 19 comuni Marca Fermana (Porto San Giorgio, Lapedona, Moresco, Monterubbiano, Petritoli, Monte Vidon Combatte, Ortezzano, Monte Rinaldo, Montelparo, Monteleone di Fermo, Servigliano, Belmonte Piceno, Montottone, Monte Giberto, Ponzano di Fermo, Fermo, Monte Urano, Sant’Elpidio a Mare e Porto Sant’Elpidio) ed uno della Provincia di Ascoli (Montalto delle Marche).

![La planimetria della Granfondo Città di Porto Sant'Elpidio 2017]({{ site.baseurl }}/assets/images/GF_PSE_17_plan.jpg)

La quota di iscrizione è pari a 20 euro al 28 febbraio, 30 euro fino al 17 aprile. Chi si iscriverà contemporaneamente anche per la Gran Fondo Marca Fermana (domenica 15 ottobre) la quota d’iscrizione è pari 25 euro fino al 30 marzo, 45 euro fino al 17 aprile. Le iscrizioni possono essere effettuate attraverso KronoService o anche su www.granfondocittadiportosantelpidio.it.

Per gruppi superiori a 10 atleti si applica uno sconto del 20% e per i partecipanti “partenza alla Francese” 10 euro (nel modulo d’iscrizione va specificata la dicitura “partenza alla francese”).

Le iscrizioni comprendono assistenza meccanica, medico-sanitario, radio soccorso, ristori, docce, pasta/pesce party all'arrivo, pacco regalo e assegnazione di un mega premio per il vincitore della combinata Gran Prix Coste Fermane.