---
layout: article
title: "Marche Ciclando verso il Giro d’Italia 2020, a Porto Sant’Elpidio sopralluogo della Rcs Sport e della Rai per la partenza di tappa"
description: "Con l'avvicinarsi delle feste natalizie, la Gio.Ca. Communication e il comitato Marche Ciclando si preparano verso l’appuntamento tradizionale di fine anno del ciclismo a Porto Sant’Elpidio con “In fuga verso il 2020-Premio Ferro di Cavallo d’Oro” presso il ristorante Perla sul Mare (lungomare nord) venerdì 13 dicembre a partire dalle 20:30."
date: 2019-11-30 10:00:00 -0600
image: https://giovanissimi.s3.eu-central-1.amazonaws.com/Gal%C3%A0+del+Ciclismo+In+Fuga+2020+locandina+13122019.jpeg
imagealt: "Locandina In fuga verso il 2020"
---

# Marche Ciclando verso il Giro d’Italia 2020, a Porto Sant’Elpidio sopralluogo della Rcs Sport e della Rai per la partenza di tappa

#### Luca Alò - {{ page.date | date: '%d/%m/%Y' }}

![Locandina In fuga verso il 2020](https://giovanissimi.s3.eu-central-1.amazonaws.com/Gal%C3%A0+del+Ciclismo+In+Fuga+2020+locandina+13122019.jpeg)

Con l'avvicinarsi delle feste natalizie, la Gio.Ca. Communication e il comitato Marche Ciclando si preparano verso l’appuntamento tradizionale di fine anno del ciclismo a Porto Sant’Elpidio con “In fuga verso il 2020-Premio Ferro di Cavallo d’Oro” presso il ristorante Perla sul Mare (lungomare nord) venerdì 13 dicembre a partire dalle 20:30.

Una serata ricca di ospiti con forti riflessi “rosa” in vista del Giro d’Italia e ad impreziosire questa edizione un campione del calibro di Stefano Garzelli che la Corsa Rosa l’ha vinta nel 2000 e oggi voce tecnica del ciclismo per conto di Rai Sport. Oltre a Garzelli a dare la propria adesione anche Daniele Bennati che ha scelto di chiudere la carriera professionistica quest’anno con la maglia della Movistar e poi tanti altri personaggi del mondo giornalistico e sportivo Alessandro Fabretti, Gigi Sgarbozza, Silvio Martinello e Gianni Solaroli con la conduzione affidata a Giorgio Martino e Antonello Orlando, più tanta musica con il gruppo “Per Amore” ad allietare l’intera serata.

Oltre a tracciare il bilancio di quanto svolto nel 2019, verrà illustrato il programma degli eventi ciclistici dell’anno 2020 nella città elpidiense con la Granfondo Città di Porto Sant’Elpidio il 22 marzo, la partenza di tappa del Giro d’Italia il 20 maggio (arrivo a Rimini), il Papà Elio Gran Premio Giorgio Mare per la categoria allievi il 26 luglio e la Granfondo dei tre Santuari del Fermano il 27 settembre.

Il costo della cena è di 35 euro, info e prenotazioni al contatto telefonico 389-1607169 (Vincenzo Santoni).

