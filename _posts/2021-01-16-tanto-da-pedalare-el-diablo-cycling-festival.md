---
layout: article
title: "Tanto da pedalare a Porto Sant’Elpidio e dintorni con El Diablo Cycling Festival"
description: "Nel nome dell’ex professionista Claudio Chiappucci, aprile si sta avvicinando e a Porto Sant’Elpidio fervono i preparativi verso El Diablo Cycling Festival che vuole porsi all’attenzione del panorama ciclistico amatoriale di inizio primavera."
date: 2021-01-16 00:00:00 -0000
image: https://giovanissimi.s3.eu-central-1.amazonaws.com/Claudio+Chiappucci.jpeg
imagealt: "Claudia Chiappucci"
---

# Tanto da pedalare a Porto Sant’Elpidio e dintorni con El Diablo Cycling Festival

#### Luca Alò - {{ page.date | date: '%d/%m/%Y' }}

![Claudia Chiappucci](https://giovanissimi.s3.eu-central-1.amazonaws.com/Claudio+Chiappucci.jpeg)

Nel nome dell’ex professionista Claudio Chiappucci, aprile si sta avvicinando e a Porto Sant’Elpidio fervono i preparativi verso El Diablo Cycling Festival che vuole porsi all’attenzione del panorama ciclistico amatoriale di inizio primavera.

Il lavoro della Gio.Ca. Communication e dell’amministrazione comunale elpidiense si è gettato a capofitto sull’allestimento del nuovo format della tre giorni che prevede la cronometro a squadre sul lungomare elpidiense (venerdì 9 aprile), la Granfondo Porto Sant’Elpidio (sabato 10) e la Tre Santuari del Fermano (domenica 11) insieme alla "biciclettata".

La vera ed allettante novità, è rappresentata da una biciclettata per gli amanti del gravel, della mountain bike e delle bici a pedalata assistita, sul nuovo percorso ciclabile, lungo il fiume Chienti, denominato “le antiche vie imperiali di Santa Croce” con la collaborazione della Ca7dete-Bike&Run e l’E-bike Store Tutti Campioni. Questa pedalata, aperta anche alle city-bike e a qualsiasi tipo di bicicletta, avrà luogo il giorno 11 aprile contestualmente alla partenza della Tre Santuari del Fermano dove i partecipanti alla granfondo si dirigeranno verso l’entroterra fino alla Madonna dell’Ambro. Coloro che prenderanno parte alla biciclettata, invece, si dirigeranno verso il lungomare.

Oltre all’aspetto tecnico-sportivo, la tre giorni ciclistica di Porto Sant’Elpidio è importante per la città, il territorio circostante e il suo impatto turistico-promozionale, di fronte all’afflusso di tante persone che vorranno pedalare e trascorrere un fine settimana a fianco di un grande campione come Claudio Chiappucci, come incentivo e segnale di ripresa per tutto l'ambiente ciclistico e il settore dell'economia ancora provati dall’emergenza Covid-19.

Comunicato Stampa Gio.Ca. Communications